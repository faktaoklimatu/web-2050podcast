---
layout:     episode
title:      "Fit for 55 – Evropský balíček opatření v kostce"
number:     19
slug:       "19-fit-for-55"
redirect_from: "/epizody/19"
published:  2022-02-02
summary:    |
  Členské státy Evropské unie (včetně ČR) podepsaly Zelenou dohodu pro Evropu (Green Deal) a navazující dokumenty, čímž se dosažení klimatické neutrality do roku 2050 stalo právně závazným cílem EU.

  Součástí tohoto dlouhodobého úsilí je i střednědobý cíl k roku 2030 – do konce této dekády chce EU jako celek snížit své emise o 55 % oproti roku 1990. Jaké konkrétní kroky jsou k dosažení tohoto ambiciózního cíle potřeba, detailně popisuje balíček opatření zvaný „Fit for 55“, z něhož  vám to nejdůležitější představujeme v této epizodě.
audioboom:  "8022777"
guests: [ protivinsky ]
transcript: true
---

Přestože se spojení "Fit for 55" skloňuje v médiích poměrně často, ne vždy jsou související fakta komunikována přehledně a v úplnosti. Důležité je například vědět, že tento balíček opatření je zatím ve fázi návrhu a detaily budou zástupci členských zemí projednávat v Evropském parlamentu a Radě EU ještě přibližně další dva roky – mimo jiné v době, kdy bude Česká republika Radě EU předsedat.

V epizodě se dozvíte, do jakého kontextu "Fit for 55" zapadá a jaké návrhy opatření obsahuje. Možná vás překvapí, že se opravdu nejedná pouze o donekonečna omílané mediální zprávy o emisních povolenkách nebo spalovacích motorech.

{% include guest-list.html %}

---

## Bonusové materiály

<div class="bonus-material" markdown="1">

* **Infografika [Co je Fit for 55](https://faktaoklimatu.cz/infografiky/fit-for-55)** (_Fakta o klimatu_)  
  Fit for 55 je balíček legislativních návrhů Evropské komise, které mají vést k 55% snížení evropských emisí skleníkových plynů do roku 2030 v porovnání s rokem 1990. Tento cíl je mezikrokem k dosažení uhlíkové neutrality do roku 2050, ke kterému se Evropská unie právně zavázala.

* **Infografika [Fit for 55: Přehled navrhovaných opatření](https://faktaoklimatu.cz/infografiky/fit-for-55-opatreni)** (_Fakta o klimatu_)  
  Fit for 55 je balíček legislativních návrhů Evropské komise, které mají vést k 55% snížení evropských emisí skleníkových plynů do roku 2030 v porovnání s rokem 1990. Tento cíl je mezikrokem k dosažení uhlíkové neutrality do roku 2050, ke kterému se Evropská unie právně zavázala.

* **Explainer [Jak fungují evropské emisní povolenky?](https://faktaoklimatu.cz/explainery/emisni-povolenky-ets)** (_Fakta o klimatu_)  
  Emisní povolenky jsou hlavním nástrojem Evropského systému pro obchodování s emisemi (European Union Emissions Trading Scheme, EU ETS), jehož cílem je snížit emise skleníkových plynů prostřednictvím jejich zpoplatnění.

* **Explainer [Co přináší nová Lesnická strategie do roku 2030?](https://faktaoklimatu.cz/explainery/pozice-akteru-cop)** (_Fakta o klimatu_)  
  V následujícím textu se zaměříme na klíčové návrhy nové Lesnické strategie EU do roku 2030 (NLS), kterou v červenci 2021 vydala Evropská komise.

</div>

{% include transcript-start.html %}

{% include transcript-time.html time="00:13" %}
{% include transcript-person.html id="holik" %}
Tak máme další zpívání. Dobrý den všem, kteří nás posloucháte i dnes, vítejte u další epizody podcastu 2050.
Dneska máme pro vás jednu důležitou novinku, a to je ta věc, že bych vám chtěl představit novou moderátorku našeho podcastu Hanku Vrtalovou.

{% include transcript-person.html id="vrtalova" %}
Ahoj, díky za přizvání.

{% include transcript-person.html id="holik" %}
Já jsem Hanku poprosil, aby se přidala našeho týmu, protože my už za sebou máme docela dost projektů, na kterých jsme dělali společně a vlastně se nám pracovalo dobře, a myslím si,
že bysme ten jako vibe, kterej spolu máme, mám dojem, že bysme mohli přinést i do tohodle podcastu a mohl by tomu slušet.

{% include transcript-person.html id="vrtalova" %}
Je to tak, jsme parťáci už v hrozně moc věcech. Dělali jsme spolu impro, dělali jsme spolu ještě jiný divadlo, měli jsme spolu kapelu.

{% include transcript-person.html id="holik" %}
Je to samý umění, ale zároveň třeba Hanka teďka vede projekt Science Slam Masarykovy univerzity tady v Brně, což je projekt, který právě zviditelňuje vědu a stará se o komunikaci vědy, což je něco, co se přesně snažíme dělat i v tomhletom podcastu, a proto si myslím, že jsi fakt člověk, který tady má sedět.

{% include transcript-person.html id="vrtalova" %}
Děkuju, to mi velmi lichotí. Zároveň chci říct, my jsme vlastně potkali na předmětu meteorologie
klimatologie.

{% include transcript-person.html id="holik" %}
Ano, ano v rámci našeho studia na vysoký škole, ještě geografii tenkrát.

{% include transcript-person.html id="vrtalova" %}
Je to tak, je to tak, vlastně jsme se víc potkali na té hospodě potom předmětu, ale zato mám pocit, že to bylo takový první setkání a od té doby se ty projekty jenom vyvíjely.

{% include transcript-person.html id="holik" %}
A vlastně nám přijde hezký, že máme ten background společnej, kde jsme se jako potkali na klimatický vědě a teďka můžeme zase navázat na klimatický vědě. Tak díky, že si tady.

{% include transcript-person.html id="vrtalova" %}
To je skoro takový osudový, že?

{% include transcript-person.html id="holik" %}
Je to osudové moderátorské duo Holík a Vrtalová. Přichází vám z Brna až do Prahy, dnes a
denně.

{% include transcript-person.html id="vrtalova" %}
24/7

{% include transcript-person.html id="holik" %}
24/7, 2050, takže my jdeme na to. Díky díky, takže v tom případě chtěli oficiálně přivítat Hanku ještě jednou, Hana Vrtalová, nová moderátorka, co-host, tohohle toho podcastu. Moje jméno je Petr Holík a tenhle ten podcast vám přináší projekt Fakta o klimatu.

{% include transcript-time.html time="02:07" %}
{% include transcript-person.html id="holik" %}
Tématem dnešní epizody je jedno sousloví, na které je teďka často upřená pozornost a které často zaznívá třeba v médiích a my chcem vysvětlit, co vlastně znamená. Dneska se chcem podívat na to, co je to vlastně Fit for 55.

{% include transcript-person.html id="vrtalova" %}
Fit for 55  je součástí širší strategie Evropské unie k osažení klimatické neutrality do roku 2050 známé jako Zelená dohoda pro Evropu nebo taky jako Green Deal.

{% include transcript-person.html id="holik" %}
Tahle Zelená dohoda byla představena Evropskou komisí, a to v roce 2019, a v následujícím roce 2020 byla odsouhlasena členskými zeměmi, včetně České republiky.

{% include transcript-person.html id="vrtalova" %}
A v létě 2021 pak nabyl účinnosti Evropský právní rámec pro klima, známý též jako Evropský klimatický zákon, který činí dosažení uhlíkové neutrality do roku 2050 právně závazným.

{% include transcript-person.html id="holik" %}
Součástí tohoto zákona je právě i střednědobý cíl, ve kterém se Evropská unie zavazuje ke snížení emisí skleníkových plynů o, pozor, 55 % do roku 2030 oproti roku 1990. Tenhle ten balíček opatření se nazývá právě Fit for 55, z toho těch 55 %, a mohli bysme to volně přeložit do češtiny jako “připraveni pro 55 %”.

{% include transcript-time.html time="03:19" %}
{% include transcript-person.html id="vrtalova" %}
Dnes tedy s sebou máme Tomáše Protivínského z Fakt o klimatu, vítej Tome.

{% include transcript-person.html id="protivinsky" %}
Ahoj.

{% include transcript-person.html id="vrtalova" %}
Se, kterým se právě o tomhle balíčku budeme bavit.

{% include transcript-person.html id="holik" %}
Vítej tady ve studiu, už poněkolikáté vlastně.

{% include transcript-person.html id="protivinsky" %}
Ahoj, Petře, ahoj Hanko. Děkuji za pozvání.

{% include transcript-person.html id="holik" %}
My jsme se snažili tady udělat takovej jako kontext trochu tomu balíčku nebo nějaký jako zkrácený úvod. Ale možná ho částečně necháme i na tobě. Co to vlastně tenhle balíček je, co to je Fit for 55 a co bysme o něm měli vědět?

{% include transcript-person.html id="protivinsky" %}
Tento balíček je soubor legislativních opatření, který přináší Evropská komise a který usiluje o dosažení těch cílů, které jsme si již dříve stanovili a ke kterým jsme se právně závazně přihlásili, tedy o dosažení klimatické neutrality do roku 2050 a o snížení emisí roku 2030 o 55 %. A Fit for 55 je návrh opatření, první návrh, který by to měl umožnit.

{% include transcript-person.html id="holik" %}
Já mám možná rovnou dotaz. Co to vlastně znamená, že je to právně závazné, že to je součástí evropského zákona?

{% include transcript-person.html id="protivinsky" %}
To znamená, že vlastním přijetím a ratifikováním Evropského klimatického zákona, tak jsme se přihlásili a potvrdili jsme, že opravdu dosáhneme těch cílů, tedy klimatické neutrality a snížení emisí o 55 %. A bylo to odsouhlaseno všemi členskými státy, včetně České republiky.

{% include transcript-person.html id="vrtalova" %}
Proč by to naše posluchače vlastně mělo zajímat, proč je Fit for 55 důležité?

{% include transcript-person.html id="protivinsky" %}
Já si myslím, že jeden z důvodů je už jen to, že Fit for 55 nebo Zelená dohoda pro Evropu, tak se často objevuje v médiích a ty informace tam jsou leckdy neúplné nebo jsou nepřesné, a proto je užitečné doplnit nějaký širší kontext a nějaký přehled toho, co všechno tam opravdu je.

{% include transcript-person.html id="holik" %}
Já si pamatuju, že jsme se už nedávno ve Faktech o klimatu bavili o tom, že k Fit for 55 se kdekdo vyjadřuje, ale málokdo to ve skutečnosti četl, co to vlastně ten balíček jako opravdu obsahuje.

{% include transcript-person.html id="protivinsky" %}
Což není překvapivé, protože to je soubor více než 10 návrhů, každý ten návrh se skládá ze stovek stránek. To znamená, že ten návrh je opravdu komplexní a má nějakou vnitřní logiku, kterou není možné vměstnat do minutové nebo dvouminutové zprávy.

{% include transcript-person.html id="holik" %}
Já bych chtěl zeptat na to, na čem vlastně Fit for 55 stojí, jako má nějaký základní pilíře, ze kterých vychází a ty jednotlivý opatření pak odkazují vlastně tyhle základní principy?

{% include transcript-person.html id="protivinsky" %}
Balíček Fit for 55 je založený na třech principech. První, tak je přiměřenost a účinnost opatření.
Druhým principem je zásada: znečišťovatel platí. Třetí klíčový princip je solidarita. Ta přiměřenost a účinnost opatření se týká i vnitřní logiky, která je v tom návrhu Fit for 55. A ta vnitřní logika je založena na tom, že použijeme zpoplatnění emisí skleníkových plynů široce a všude tam, kde je to možné, kde to bude fungovat efektivně a v případech, kdy to samotné zpoplatnění emisí skleníkových plynů by nebylo dostatečné, tak tam to teprve doplníme nějakými dalšími opatřeními a dalšími regulacemi. Je to tak nastavené proto, že to zpoplatnění emisí, tak je jakoby levnější prostředek a ponechává svobodu v rukou firem, v rukou společnosti, v rukou jednotlivců. A tedy, kde to možné, tak tam tento prostředek je výhodnější než nastavovat regulace, a proto ve Fit for 55, tak ty regulace jsou zaváděny až tam, kde by to jinak efektivně nešlo.

{% include transcript-time.html time="06:44" %}
{% include transcript-person.html id="holik" %}
Než se pustíme do toho, co konkrétně ten balíček obsahuje a podíváme se na nějaké specifické návrhy opatření, tak já bych chtěl udělat takovou malou reklamu. My jsme nedávno ve Faktech o klimatu vydali dvě nové informatiky, které se zabývají právě Fit for 55. Najdete je v bonusových materiálech téhle epizody, tak, jak jste zvyklí, takže doporučuju se tam podívat a pořádně si to prohlédnout. Tak a teď už předávám slovo zpátky Tomovi.
Tome, pojď nás, prosím, provést tím, co všechno ten nový balíček obsahuje.

{% include transcript-time.html time="07:12" %}
{% include transcript-person.html id="protivinsky" %}
Tak celý ten balíček se skládá ze tří částí.

{% include transcript-person.html id="vrtalova" %}
Část první - tržní mechanismy.

{% include transcript-person.html id="protivinsky" %}
Pod tržními mechanismy si můžeme představit nějaké opatření, které zpoplatňují emise skleníkových plynů. Zpoplatnění emisí skleníkových plynů je velmi účinné, protože tzn. že firmy, které vypouští skleníkové plyny, tak následně musí za své emise platit a tím pádem tyto firmy jsou motivovány k tomu, aby samy snížily své emise, případně když to neudělají, tak budu muset zaplatit a my následně můžeme tyto vybrané prostředky opět využít k dalším klimatickým opatřením. Takže jedna velká část tohoto návrhu jsou nějaké tržní mechanismy, zpoplatňující emise skleníkových plynů.

{% include transcript-person.html id="vrtalova" %}
Část druhá - cíle a regulace.

{% include transcript-person.html id="protivinsky" %}
Další část toho návrhu, jsou cíle a regulace, protože ne všude to zpoplatnění emisí funguje. Někde mohou existovat netržní bariéry, někde, například, pokud bychom chtěli snížit emise z dopravy, tak ale je třeba nabídnout alternativu ke spalovacím motorům, k běžným autům, a pokud nebudete mít dostatečně časté nabíjecí stanice nebo nebude fungovat veřejná doprava, tak i když zdražíme benzín o korunu nebo pár korun, tak to nebude dostatečná pobídka. Proto ty tržní mechanismy jsou doplněny druhou oblastí, což jsou právě různé cíle a další regulace, které pokrývají oblasti, kde tržní mechanismy by nefungovaly dostatečně účinně.

{% include transcript-person.html id="vrtalova" %}
Část třetí - podpůrná opatření.

{% include transcript-person.html id="protivinsky" %}
A třetí velká oblast Fit for 55, tak jsou tzv. podpůrná opatření, které usilují o to, aby ta transformace, kterou potřebujeme a kterou by Fit for 55 měla začít, tak, aby ta transformace byla sociálně spravedlivá. My potřebuje transformaci celého hospodářství a celé společnosti a potřebujeme postupně přejít od špinavých technologií založených na fosilních palivech k různým čistším technologiím. A tato změna může na různé regiony dopadnout různě, některá odvětví založená na fosilních palivech budou zasažena více. Stejně tak mohou být některé zranitelné domácnosti, například nízkopříjmové domácnosti a ty, které utrácí větší část
rozpočtu za energie, tak mohou být zasaženy více. A proto je důležité, aby součástí toho balíčku, a ve Fit for 55 taková opatření jsou, aby mysleli i na tyto zranitelné skupiny a dokázali jim poskytnout cílenou podporu.

{% include transcript-time.html time="09:46" %}
{% include transcript-person.html id="vrtalova" %}
My se možná teď asi nebudeme zabývat do hloubky přímo každými těmi jednotlivými položkami z toho navrhovaného balíčku, ale když říkáš tržní mechanismy a nějaké regule, máš nějaký příklad, co si pod tím můžu představit?

{% include transcript-person.html id="holik" %}
Příklady, že jo. Taky jsem se chtěl zeptat, že by mě vlastně zajímalo, co to je, protože zase Fit for 55 je zase často skloňovaný. Ty jsi zmínil vlastně dopravu, říkám jo tak doprava, zároveň je tam toho víc, takže co v těch jednotlivých oblastech můžeme najít?

{% include transcript-person.html id="protivinsky" %}
Já to vezmu opět popořadě. Začněme tedy těmi tržními mechanismy a klasickým příkladem je emisní povolenka. Emisní povolenka je něco, co velcí znečišťovatelé, například elektrárny, teplárny nebo velké průmyslové závody, musí mít na každou tunu svých emisí oxidu uhličitého, musí vykázat emisní povolenku, kterou si nakoupí. S těmi emisními povolenkami je taky možno volně obchodovat na burze a na burze se také stanovuje cena těch emisních povolenek. Emisní povolenky vydraží členské státy v nějakých aukcích, získají tím prostředky, které následně mohou použít na klimatické účely, na podporu nízkopříjmových skupin obyvatel, na investice do obnovitelných zdrojů nebo třeba modernizaci infrastruktury a dopravy. Zároveň s Fit for 55, tak ten systém by měl být výrazně rozšířen, měl by zahrnout více letecké dopravy. Měl by nově zahrnout také námořní dopravu, rozšíření na budovy a na dopravu.

{% include transcript-person.html id="holik" %}
Chápu to tak, že vlastně emisní povolenka dělá zároveň dvě věci. Jednak omezuje ty špinavé byznysy, protože se jim prostě nevyplatí je provozovat a druhak vlastně vydělává peníze na tu transformaci samotnou.

{% include transcript-person.html id="protivinsky" %}
Ano a to je důležité si uvědomovat. To, že když je cena emisní povolenky vyšší, jak je tomu například dnes, tak na jednu stranu to znamená dodatečné náklady pro pro firmy a pro domácnosti. Na druhou stranu to znamená příjem peněz do státních rozpočtů, které následně můžeme použít na podporu transformace, na podporu čistých technologií a na podporu těch zasažených skupin, na které to dopadne nejhůře.

{% include transcript-person.html id="vrtalova" %}
Já už teď možná předběhnu k tomu bodu tři, o kterém jsi mluvil, protože to je něco, co jsem se já dočetla tady v té infografice a přišlo mi to fascinující. Takže zrovna z těhle peněz, například z prodeje emisních povolenek, se dají financovat transformace, a právě i ta podpora toho, aby ta transformace byla něčím spravedlivá.

{% include transcript-person.html id="protivinsky" %}
Ano, přesně tak. Například jeden z návrhů, jeden z těch nově navrhovaných tržních mechanismů ve Fit for 55 je rozšíření systému obchodování s emisními povolenkami na sektor budov a dopravy. Tam by to neznamenalo, že by platil každý uživatel osobního auta, že by si musel nakupovat povolenky. Tam by tím nákupem povolenek byli zatíženi dodavatelé na začátku dodavatelských řetězců, kteří by museli mít emisní povolenky a z tohoto nového systému, který by zahrnoval budovy dopravu, tak by 25 % vybraných prostředků bylo určeno na cílenou podporu nízkopříjmových skupin nebo i nejmenších podniků.

{% include transcript-person.html id="holik" %}
Právě, aby si mohli dovolit třeba auto s alternativním pohonem?

{% include transcript-person.html id="protivinsky" %}
Přesně tak, aby byly kompenzovány případné vyšší náklady, které v souvislosti s dopravou nebo v souvislosti s vytápěním by mohli mít.

{% include transcript-person.html id="vrtalova" %}
Tohle mám pocit, že těch médiích příliš často nezaznívá, protože pořád jen vidím, že cena emisních povolenek roste a všichni na to doplatíme, zároveň, že je tam i tenhle mechanismus, který to dává zpátky.

{% include transcript-person.html id="holik" %}
A vlastně a teď buďme realisti, ten mechanismus jako měl by to dávat zpátky, nemám dojem, že už teď byly nějaký aféry, že se vlastně vybraly peníze z emisních povolenek, ale nešly úplně do té transformace, ale tenhle ten balíček by z toho měl udělat právně závaznou záležitost, že ty peníze pak musí opravdu jít do těch čistších technologií.

{% include transcript-person.html id="protivinsky" %}
Je to tak. V současné době, tak musí jít aspoň 50 % výnosu z emisních povolenek na energetické nebo klimatické účely. Z Fit for 55 se tento podíl výnosů, které musí být takto použity, navyšuje na 100 %. Zároveň je ale těžké k tomu státy skutečně donutit, pokud dobrovolně neudělají. Například Česká republika si udělala obrovskou sekeru do rozpočtu zrušením superhrubé mzdy a teď se snaží rozpouštět v rozpočtu výnosy z emisních povolenek, což na jednu stranu je velmi nekoncepční a nesystematické. Na druhou stranu i tento krok přesměrovává daňovou zátěž ze zdanění práce ke zdanění něčeho špinavého, neboli vypouštění skleníkových plynů. Takže principiálně to není špatná cesta, jen by bylo dobré ji dělat v souladu s nařízením, v souladu se zákony a nějak koncepčně.

{% include transcript-person.html id="holik" %}
Já když teďka koukám, mám před sebou tu grafiku, na kterou jsme dělali malou reklamu, tak vidím, že do těch tržních mechanismů se řadí i uhlíkové vyrovnání na hranicích, co to vlastně znamená?

{% include transcript-person.html id="protivinsky" %}
Úskalím systému pro obchodování s emisními povolenkami, je férovost prostředí pro domácí výrobce a pro zahraniční. Protože domácí výrobci jsou zatížení těmi emisními povolenkami, které si musí nakupovat, kdežto dovozci na evropský trh, tak toto zatížení nemají. Dosud se to řešilo tím, že domácí výrobci dostávali nějaké emisní povolenky zdarma, což samozřejmě oslabuje účinnost tohoto opatření, a proto do budoucna bychom tyto volné alokace povolenek chtěli nahradit nějakým vyrovnáním uhlíkových cen na hranicích. A to znamená, že někteří vybraní, nebo dovozci některých vybraných komodit do Evropské unie, tak by při dovozu na hranicích si museli nakoupit certifikáty, které by byly založené na obsahu emisí skleníkových plynů v jimi dovážených produktech a v současném návrhu, tak by to zahrnovalo asi 2 % importů a týká se to především emisně intenzivních komodit jako je elektřina, ocel, hnojiva nebo hliník.

{% include transcript-time.html time="15:50" %}
{% include transcript-person.html id="holik" %}
My jsme říkali, že Fit for 55 se dá rozdělit na takový tři velký balíky. Jeden z nich jsou ty tržní
mechanismy, o kterých jsme mluvili. Druhý z nich jsou nějaký regulace a třetí podpůrná opatření. Já bych se teď zaměřil na ten druhý a chtěl tě poprosit, Tome, jestli bys mohl stejně tak jako u toho předchozího i tady uvést pár příkladů těch návrhů, které do těch cílů regulací spadají.

{% include transcript-person.html id="protivinsky" %}
Jeden příklad této oblasti s takovým trochu krkolomným názvem, tak je revize nařízení o sdílení úsilí. A co si představit za tímto abstraktním názvem?

{% include transcript-person.html id="holik" %}
Ale zní to krásně. Já bych rád sdílel úsilí.

{% include transcript-person.html id="vrtalova" %}
Když ti to někdo nařídí.

{% include transcript-person.html id="holik" %}
Když mi to někdo nařídí a zreviduje.

{% include transcript-person.html id="protivinsky" %}
Tento název odkazuje k tomu, že i evropské státy společně sdílí úsilí o snižování emisí a již byla řeč emisních povolenkách, které pokrývají některé sektory, ale velká část hospodářství těmi tržními mechanismy pokrytá není. A toto nařízení o sdílení úsilí, tak se právě týká všech těch ostatních sektorů a stanovuje, o kolik chceme společně snížit emise v těchto ostatních sektorech a jak je to přeloženo pro cíle jednotlivých států. Například s Fit for 55, tak usilujeme o snížení emisí v těchto ostatních sektorech o 40 %, jako Evropská unie, nicméně pro Českou republiku, tak to znamená o přibližně 26 % v těchto sektorech, protože v závislosti na vyspělosti nebo nějaké ekonomické bohatosti jednotlivých států, tak jsou ty cíle nastavené různě vysoko pro různé státy.

{% include transcript-time.html time="17:22" %}
{% include transcript-person.html id="holik" %}
Kromě nařízení o sdílení úsilí, o kterém teďka Tom mluvil, patří do toho druhého velkého pilíře Cíle a regulace ještě tyhlety tři podoblasti: energetika, doprava a krajina a ekosystémy.

{% include transcript-person.html id="vrtalova" %}
V oblasti energetiky se směrnice zaměřují na podporu a rozvoj obnovitelných zdrojů a také na zvyšování energetické účinnosti.

{% include transcript-person.html id="holik" %}
V oblasti dopravy se řeší například udržitelnější letecká a lodní paliva nebo budování infrastruktury pro nízkoemisní silniční dopravu. Pod tím si můžete představit takové věci jako budování sítě dobíjecích stanic pro elektromobily nebo třeba doplňující stanice na vodík.

{% include transcript-person.html id="vrtalova" %}
No a do kategorie krajina a ekosystémy spadá například lesní strategie EU.

{% include transcript-time.html time="18:07" %}
{% include transcript-person.html id="vrtalova" %}
Já bych se ještě ráda zeptala, co si můžu představit pod tou třetí částí těch podpůrných opatření, co tam například spadá?

{% include transcript-person.html id="protivinsky" %}
Fit for 55 zavádí nový sociální klimatický fond, jehož cílem tak je posilovat solidaritu a umožňuje přímou podporu právě nízkopříjmovým domácnostem nebo uživatelům dopravy, kteří mohou být více zasažení některými opatřeními. Mezi podpůrná opatření tak dále patří modernizační fond a inovační fond. Tyto dva fondy již existovaly před Fit for 55, ale s Fit for 55 jsou výrazně posíleny a je navýšen objem prostředků v nich a oba dva tyto fondy slouží k podpoře a zavádění nových čistších technologií. Ten modernizační fond, tak je pro Českou republiku zajímavý, on nabízí podporu k modernizaci energetiky a ke zvyšování energetické účinnosti. A v následujícím období 2021-2030, tak Česká republika může prostřednictvím modernizačního fondu využít výnosy z 200 000 000 emisních povolenek, což vzhledem k současné ceně emisní povolenky, kolem přibližně 70, 80 euro, tak je obrovský objem prostředků, který budeme mít k dispozici pro transformaci našeho hospodářství.

{% include transcript-time.html time="19:30" %}
{% include transcript-person.html id="holik" %}
Víš Tome, jak se to vlastně dotkne lidí, když nás bude někdo poslouchat a bude si říkal, hele, tak já mám firmu, ve které mám autodopravu a mám prostě pět dodávek, tak jak to na mě dopadne nebo nedopadne, případně nějaký další příklady. Víme už, jak to vlastně dopadne na nás koncový uživatele nebo je to ještě něco, co je ve hvězdách?

{% include transcript-person.html id="protivinsky" %}
V současné době by bylo velmi těžké hádat. Stejně jako vy jste na začátku zmínili, tak Fit for 55 se nevzalo z ničeho nic, navazuje to na nějakou legislativu třeba z posledních dvou let a na ještě další vydávání a stejně tak i diskuze o jednotlivých opatření balíčku Fit for 55 a jejich konečné finální přijetí, tak jsou naplánovány ještě na další dva roky. To znamená, že ještě dva roky bude trvat, než budeme znát, která opatření a v jaké podobě budou skutečně přijata, jestli se tam třeba neobjeví nějaká nová opatření. Takže posuzovat dopady na nás jednotlivé obyvatele, je to samozřejmě součást procesu, kterou musíme dělat, ale zatím nevíme nic moc konkrétního.

{% include transcript-person.html id="holik" %}
Což je možná, jedna z věcí, která je pro mě tuhle chvíli, v téhle jako fázi, když se bavíme o Fit for 55, tak je pro mě klíčová zmínit nebo bych chtěl abysme všichni věděli, ale je to ve fázi návrhu a bude se o tom jednat.

{% include transcript-time.html time="20:45" %}
{% include transcript-person.html id="vrtalova" %}
Já bych možná zeptala, co tady z těhle položek nebo z těch navrhovaných opatření do těch médií reální prosáklo? Protože v mé hlavě mám něco o konci spalovacích motorů a prodeje do konce roku 2035, ale ono toho asi bylo víc. Máš takhle v hlavě něco, cos zahlédl?

{% include transcript-person.html id="protivinsky" %}
Myslím si, že v českém kontextu, tak jsou nejvíce skloňovány emisní povolenky. Zejména ve vztahu k momentálně vysokým cenám energií, ačkoliv za vysokou cenou elektřiny, tak stojí spíš zdražení plynu a ty emisní povolenky k tomu přispívá jenom nižší částí. A další téma, které se často objevuje v médiích rámované leckdy jako konec osobních aut se spalovacími motory a podobně, tak je právě to, co to, co jsi zmínila, jsou to nové emisní standardy pro dopravu, kdy po roce 2035, tak by nová vozidla měla být bez emisní. A jak teď již slyšíme, tak v tom názvu vlastně není by měla být elektrická nebo něco takového, Evropská komise tak usiluje o podporu, o opatření technologicky neutrálním způsobem a tedy, aby podporovala více možných technologií k dosažení toho hlavního cíle, k dosažení snížení emisí skleníkových plynů, takže ty návrhy Evropské komise stejně podporují elektromobily, jako podporují i vodíkové technologie.

{% include transcript-time.html time="22:12" %}
{% include transcript-person.html id="protivinsky" %}
Jak už bylo zmíněno, tak o těch opatřeních se bude diskutovat během následujících dvou let, tedy i během toho období, kdy Česká republika bude předsedat radě Evropské unie. A z tohoto pohledu je klíčové, aby k tomu Česká republika přistoupila jako konstruktivní partner. Ve výsledku Fit for 55 v nějaké podobě bude přijato, protože jsou to konkrétní kroky pro dosažení cílů, které jsme již sami stanovili, odsouhlasili a teď je důležité, jaké budou technické detaily nebo jaké budou konkrétní parametry těchto opatření. A to je to o čem se bude vyjednávat a již během toho procesu vyjednávání samozřejmě musíme posuzovat dopady na jednotlivé skupiny obyvatel, ale v současné době je velmi brzy na to, abychom mohli něco konkrétnějšího říct.

{% include transcript-person.html id="holik" %}
Já v tom trochu vidím paralelu, jestli to chápu dobře, tak je to podobný, jak se podepsala Pařížská dohoda a pak se vlastně dalších pár let jako dořešovaly ty detaily, třeba čl. 6 a podobně, ty technické detaily. Tak my jsme vlastně v podobný fázi teďka, že jsme jako podepsali Green Deal ten jako bude, je odsouhlasený, schválený, včetně České republiky a teďka se bude jednat o tom, jaký budou ty konkrétní střeva, jaká bude ta konkrétní technická náplň jednotlivých opatření.

{% include transcript-person.html id="protivinsky" %}
Přesně tak, stejně jako Pařížská dohoda se vyjednávala, nebo ta konkrétní pravidla se rozpracovávala během následujících konferencí nějakých přibližně šest let. Tak stejně tak i my teď budeme diskutovat, máme zde první návrh těchto opatření. Budeme o tom diskutovat na poli Evropské unie, bude se o tom diskutovat i v národních parlamentech a následně dospějeme k nějakým opatřením, která skutečně přijmeme a které nám pomohou dosáhnout toho stanoveného cíle snížení emisí o 55 %.

{% include transcript-time.html time="23:53" %}
{% include transcript-person.html id="vrtalova" %}
Je už teďko něco, co víš nebo tušíš, že by mohlo být kontroverzní z těch navrhovaných opatření?

{% include transcript-person.html id="holik" %}
A možná mě zajímá to trochu rozšířit a co naopak ne? Jakože který očekáváme, že vlastně jsou tak domluvený, že projdou a který jsou ty, o kterých se teda bude jednat a bude to jednání asi náročné?

{% include transcript-person.html id="protivinsky" %}
Tak například u emisních povolenek víme, že je to nástroj, který funguje, který v posledních 10 letech výrazně snížil emise ze zahrnutých odvětví, a proto například rozšíření nebo zpřísnění systému emisních povolenek a jeho rozšíření do námořní a letecké dopravy, tak je relativně nekontroverzní a jsem přesvědčený, že toto přijato bude. Oproti tomu rozšíření emisních povolenek, například do sektoru budov nebo do sektoru dopravy, tak tam jsou větší otazníky a je otázkou, jak přesně by to bylo zavedeno tak, aby to bylo efektivní a aby nebyly příliš velké dopady na některé třeba nízkopříjmové skupiny obyvatel nebo na uživatele dopravy.

{% include transcript-person.html id="holik" %}
Takže jak to udělat, aby to nedopadalo na ty nejchudší, když to řekneš takhle.

{% include transcript-person.html id="protivinsky" %}
Přesně tak. Dalším takovým kontroverznější návrhem, tak je uhlíkové vyrovnání na hranicích, které by právě nastavovalo jednotnější podmínky pro domácí výrobce pro dovozce. Tam je otázkou, aby to nebylo vnímáno jako clo, které zavádíme a aby to bylo v souladu s pravidly World Trade Organization. A právě proto není jisté, jestli to bude přijato, některé státy to podporují, některé jsou spíše proti.

{% include transcript-time.html time="25:21" %}
{% include transcript-person.html id="holik" %}
Co si odnést z téhle té úvodní epizody o připravovaném balíčku opatření, který nese název Fit for 55? Já myslím, že důležitý, je si říct, že tenhle ten balíček je rozdělený na nějaký tři oblasti.

{% include transcript-person.html id="vrtalova" %}
Jsou to tržní mechanismy, cíle a regulace a podpůrná opatření.

{% include transcript-person.html id="holik" %}
Ten balíček je ve fázi vyjednávání, ve fázi návrhu a počítá se s tím, že třeba ještě další dva roky se bude specifikovat, budou se ladit konkrétní detaily a až potom budeme vědět, jak ty konkrétní opatření opravdu budou vypadat.

{% include transcript-person.html id="vrtalova" %}
Přestože už možná máme představu o nějakém rámci, v jakých se budou pohybovat, tak, jak konkrétně to právě na nás dopadne, ještě nevíme.

{% include transcript-person.html id="holik" %}
Tome, chtěl bys ty doplnit něco, případně k tomuhle tomu shrnutí dodat? Co bys chtěl, aby si v téhle fázi lidi o Fit for 55 zapamatovali?

{% include transcript-person.html id="protivinsky" %}
Já bych ještě doplnil, že je potřeba mít na paměti ty ústřední principy Fit for 55, a to je přiměřenost a účinnost opatření, zásada, že znečišťovatelé platí za škody, které způsobují a solidarita, tak je posledním klíčovým principem. A je potřeba, aby ty úpravy, které v tom balíčku uděláme, aby nerozbily některé z těchto principů, protože ten současný návrh tak má nějakou vnitřní konzistenci a logiku a jednotlivá opatření jsou navzájem provázána a je tam nějaké vyvažování těch tržních a netržních mechanismů a ty úpravy je potřeba, aby byly v souladu s těmito základními principy.

{% include transcript-time.html time="26:44" %}
{% include transcript-person.html id="holik" %}
Tak to byla tahleta epizoda, která se zabývala tím souslovím Fit for 55. My doufáme, že už máte větší přehled o tom, co tenhle ten balíček obsahuje, co tohle slovo znamená a co od něho můžeme čekat v následujících letech.

{% include transcript-person.html id="vrtalova" %}
Díky, Tome, za přijetí pozvání a my se těšíme někdy zase příště. Ahoj.

{% include transcript-person.html id="holik" %}
Mějte krásně, ahoj.

{% include transcript-person.html id="protivinsky" %}
Ahoj.

{% include transcript-time.html time="27:22" %}
{% include transcript-person.html id="holik" %}
Ve vztahu ke změnám klimatu prochází celý svět aktuálně obrovskou transformací.

{% include transcript-person.html id="vrtalova" %}
V projektu Fakta o klimatu a podcastu 2050 přispíváme k tomu, abychom touto transformací prošli jako společnost úspěšně.

{% include transcript-person.html id="holik" %}
Dává vám naše práce smysl? Podpořte nás, prosím, finančně. Zrovna letos máme navíc dohodnutý tzv. matching s firmou Miton, tzn. že když nám teď pošlete stovku, my dostaneme rovnou dvě.

{% include transcript-person.html id="vrtalova" %}
Darovat můžete na našem webu 2050 podcast.cz

{% include transcript-end.html %}
