---
layout:     episode
title:      "Přechod ke klimatické neutralitě"
number:     1
slug:       "1-klimaticka-neutralita"
published:  2021-07-28
summary:    |
  Hlavním tématem této epizody (stejně jako celého podcastu) je přechod ke klimatické neutralitě. Abychom zastavili oteplování planety, a zamezili tak zhoršování změn klimatu, musíme do ovzduší vypouštět jen takové množství skleníkových plynů, které jsme schopni z atmosféry odebírat. Tomu se říká klimatická neutralita.
audioboom:  "7902963"
---
V první epizodě podcastu si uděláme celkový přehled toho, jaké zdroje emisí skleníkových plynů v České republice máme a co je potřeba udělat k tomu, abychom do roku 2050 klimatické neutrality dosáhli.

Velkou studii na toto téma nedávno vydala konzultační společnost McKinsey. Můžete se těšit na rozhovor s jedním z jejích autorů.

Přechod ke klimatické neutralitě není jen v zájmu států, ale i firem. Navštívili jsme společnost IKEA a ptali se, jak se k probíhající transformaci staví. Na závěr epizody se také podíváme na možné scénáře dalšího vývoje a vybarvíme obrázek toho, jak by mohla naše blízká budoucnost vypadat.

### Hosté

* Viktor Hanzlík (_McKinsey_)
* Barbora Geršlová (_IKEA_)
* Tomáš Jungwirth (_Asociace pro mezinárodní otázky_)
* Helena Továrková (_Nadace Veronica_)

---

## Bonusové materiály

<div class="bonus-material" markdown="1">

* **Rozhovor s Barborou Geršlovou z IKEA** (_2050 podcast_)  
  Rozhovor bude k poslechu od 1. září 2021.

* **Explainer [Uhlíková neutralita](https://faktaoklimatu.cz/explainery/uhlikova-neutralita)** (_Fakta o klimatu_)  
  Tento explainer projektu Fakta o klimatu Vám názorně vysvětlí základní téma našeho podcastu – uhlíkové neutrality. Kromě toho ukazuje také cesty, jak jí dosáhnout.

* **[Strategie udržitelnosti](https://www.ikea.com/cz/cs/files/pdf/f9/05/f905c486/ppp_cz_a-4-_v-2-_2_cz.pdf)** (_společnost IKEA_)  
  Dokument, kterým IKEA vysvětluje svou strategii, jak dosáhnout uhlíkové neutrality.

* **Infografika [Mezinárodní klimatické dohody](https://faktaoklimatu.cz/infografiky/svetove-dohody)** (_Fakta o klimatu_)  
  V tomto krátkém textu si můžete udělat představu o cestě, která vedla k Pařížské dohodě nebo ke Green Dealu. O obou dohodách v našem podcastu uslyšíte.

* **Infografika [Emise skleníkových plynů podle sektorů lidské činnosti](https://faktaoklimatu.cz/infografiky/emise-cr-detail)** (_Fakta o klimatu_)  
  Tato série postupně rozebírá jednotlivé sektory lidské činnosti a věnuje se řešením, která mohou pomoci eliminovat množství skleníkových plynů produkovaných v těchto sektorech.

* **Studie [Klimaticky neutrální Česko](https://www.mckinsey.com/business-functions/sustainability/our-insights/pathways-to-decarbonize-the-czech-republic)** (_McKinsey_)  
  Zmiňovaná studie společnosti McKinsey & Company o dekarbonizaci Česka se scénáři do roku 2030 a 2050.

* **Infografika [Scénáře klimatické neutrality](https://faktaoklimatu.cz/infografiky/emisni-scenare-pariz)** (_Fakta o klimatu_)  
  Níže si můžete prohlédnout možné scénáře budoucího vývoje, jak udržet oteplení planety pod hranicí 1,5 °C, resp. 2 °C, do roku 2100, a naplnit tak cíl, který si vytyčily státy v rámci Pařížské dohody.

* **[EUCALC](https://climact.com/en/case/eu-calculator/)** (_společnost Climact_)  
  Tento nástroj od společnosti Climact dokáže vytvořit simulaci ukazující, jakým způsobem může Evropa dosáhnout uhlíkové neutrality.

* **Materiály [Změna klimatických politik](https://www.amo.cz/zmena-klimatickych-politik/)** (_Asociace pro mezinárodní otázky_)  
  V této epizodě mluvil Tomáš Jungwirth z AMO, která má zpracovanou celou sekci nazvanou Změna klimatických politik.

* Přehled **[Závazky států ke klimatické neutralitě](https://faktaoklimatu.cz/studie/2021-reserse-zavazky-statu)** (_Fakta o klimatu_)  
  V této epizodě jsme se dotkli závazků ke klimatické neutralitě nejen u velkých firem, ale také u celých států. Zde se můžete podívat na jejich přehled.

</div>
