---
layout:     episode
title:      "CCC"
number:     3
slug:       "3-ccc"
published:  2021-06-04
tags-scopes: [ svet ]
tags-topics: [ budoucnost ]
summary:    "Kratky popis dielu"
audioboom:  "7861095"
---
Klimatický podcast o budoucnosti, ve které nám nepoteče do bot.

Chceme, aby se lidé v otázce změny klimatu lépe orientovali. Aby věděli o řešeních, která jsou v současné době už k dispozici a můžeme je použít. Nechceme prohlubovat „klimatickou depresi“ a přinášet další zprávy o tom, jak je všechno špatně. Nechceme se ale ani tvářit, že svět spasí třídění odpadu.

Podcast 2050 má za cíl komunikovat o otázkách spojených se změnou klimatu věcně a konstruktivně a opírat se přitom o data a dosavadní vědecké poznatky. Nečekejte proto úhel pohledu, který je jednoduchý a černobílý. Zatímco v některých krocích k udržitelné budoucnosti má lidstvo už dnes jasno a stačí je jen realizovat, jinde ještě nevíme.

První série podcastu se věnuje tématu dekarbonizace světa a dosažení uhlíkové neutrality – se zaměřením na český a evropský prostor. Jinými slovy: jak přestat do atmosféry vypouštět skleníkové plyny, a zastavit tak globální oteplování.

* Podíváme se společně na to, co už se v tomto směru děje.
* Projdeme si jednotlivé oblasti zdrojů skleníkových plynů a u každé z nich si ukážeme možné scénáře, co by se dalo udělat, aby bylo dekarbonizace dosaženo.
* Dozvíte se také, co se aktuálně v souvislosti s klimatickou změnou děje na politické a legislativní úrovni a jak může ke zlepšení přispět každý z nás.

Podcastem vás provází Petr Holík a Vendula Svobodová, Zvuk: Jan Růžička, Irina Matusevich

Podcast 2050 vám přinášejí Fakta o klimatu ve spolupráci s Asociací pro mezinárodní otázky, Učenou společností České republiky a Centrem pro dopravu a energetiku.
