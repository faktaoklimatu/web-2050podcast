---
layout:     episode
title:      "Odchod od uhlí a transformace tepláren"
number:     103
slug:       "103-odchod-od-uhli"
redirect_from: "/epizody/103"
published:  2026-02-18
summary:    |
    Kde se aktuálně nachází česká energetika? Jaká témata jsou v těchto letech ta hlavní? To diskutujeme s Janem Krčálem, analytikem Fakta o klimatu. Ekonomické tlaky na odchod od uhlí a uzavírání elektráren otevírají otázku, které zdroje si můžeme dovolit zavřít a které by nám aktuálně chyběly.
spotify:    "25zNI7s8latJYqqYP6TjQX"
guests:     [ krcal ]
tags:       [ energetika ]
transcript: false
---
V rámci odchodu od uhlí se díváme na dvě klíčové roviny – elektrárny a teplárny. Debata se opírá o čtyři pilíře toho, co musíme dobře zvládnout: dostatek jiných zdrojů elektřiny, dostatek zdrojů pro stabilizaci a hladký provoz elektrické sítě, odchod od uhlí ve velkých teplárnách spadajících pod EU ETS 1 a odchod od uhlí v malých teplárnách.

{% include 2050/guest-list.html %}

---

## Bonusové materiály

<div class="bonus-material" markdown="1">

* **Studie [Konec uhlí v Česku: Je soustava připravena na uzavření zdrojů skupiny Sev.en a co zbývá vyřešit pro bezpečný útlum uhelné energetiky?](https://faktaoklimatu.cz/studie/2026-konec-uhli-v-cesku)** (_Fakta o klimatu_)\\
  Česko v roce 2025 vyrobilo z uhlí přibližně třetinu elektřiny. Kvůli vysoké emisní intenzitě a nákladům na povolenky jsou však tyto zdroje ekonomicky neudržitelné. Skupina Sev.en proto oznámila záměr uzavřít své elektrárny Počerady a Chvaletice a teplárnu Kladno na přelomu let 2026 a 2027. Tato studie pomocí podrobného modelování analyzuje dopady tohoto kroku na zdrojovou přiměřenost, bezpečnost dodávek a cenu silové elektřiny.

* **Přehled [Odchod velkých tepláren v Česku od uhlí](https://faktaoklimatu.cz/studie/2026-odchod-teplaren-od-uhli)** (_Fakta o klimatu_)\\
  Velké teplárenské soustavy dohromady zásobují přes milion českých domácností, což jsou skoro tři čtvrtiny všech domácností vytápěných dálkovým teplem. Naprostá většina z těchto soustav buď od uhlí už odešla nebo odchod od uhlí připravuje. Tento přehled detailně ukazuje současný stav a transformační plány 35 velkých soustav, včetně přidělené dotační podpory.

* **Explainer [Dekarbonizace teplárenství: Jak v Česku vyrobit dost nízkoemisního tepla pro dálkové vytápění?](https://faktaoklimatu.cz/explainery/dekarbonizace-teplarenstvi-cr)** (_Fakta o klimatu_)\\
  Dálkové vytápění hraje v dodávkách tepla v současném Česku významnou roli. Zároveň je s ním spojeno velké množství emisí skleníkových plynů. Tento text ukazuje možnosti, jak sektor teplárenství dekarbonizovat a proč je tato transformace důležitá.

</div>
