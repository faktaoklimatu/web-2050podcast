---
layout:     episode
title:      "Změny na politické úrovni & jak může přispět každý z nás"
number:     7
slug:       "7-zmeny-systemove-a-individualni"
published:  2021-07-28
summary:    |
  Přehled možností, jak dosáhnout uhlíkové neutrality v jednotlivých sektorech, máme za sebou. Pořád ale nevíme přesně, kdo tedy zařídí, aby se to opravdu stalo. A právě na to se podíváme v poslední epizodě první série našeho podcastu.
audioboom:  "7902963"
---
Přehled možností, jak dosáhnout uhlíkové neutrality v jednotlivých sektorech, máme za sebou. Pořád ale nevíme přesně, kdo tedy zařídí, aby se to opravdu stalo. A právě na to se podíváme v poslední epizodě první série našeho podcastu.
Uděláme si přehled o tom, jak ke klimatické změně přistupují politici jinde v Evropě a ve světě – a co se na mezinárodní i národní úrovni v této oblasti aktuálně řeší. Zkrátka jaké nástroje mají státy, aby motivovaly k potřebným změnám, a klimatické neutrality tak bylo opravdu dosaženo.
Systémové změny také musí jít ruku v ruce se změnami v individuálním chování každého z nás – ve druhé části epizody proto nabízíme volnější rozhovor o tom, jak k těmto změnám přistupovat, které z nich dávají smysl a které vlastně možná tak důležité nejsou. Zaměříme se hlavně na oblast úspor energie, způsob stravování a dopravu.
Abychom klimatické neutrality opravdu dosáhli, musí potřebné změny probíhat synergicky napříč všemi oblastmi. Systémové změny na politické úrovni nebo na úrovni velkého byznysu musí jít ruku v ruce s tím, jak se budeme jako jednotlivci chovat, co budeme kupovat a jak budeme žít.

Hosté:
Michal Broža (OSN)
Kateřina Davidová (Centrum pro dopravu a energetiku)
Tomáš Jungwirth (Asociace pro mezinárodní otázky)
Kristina Zindulková (Asociace pro mezinárodní otázky)
Helena Továrková (Nadace Veronica)


Bonusové materiály
Rozhovor s Michalem Brožou z OSN (bude k poslechu od 1. září 2021)
Rozhovor s Helenou Továrkovou z Nadace Veronica (bude k poslechu od 1. září 2021)
Rozhovor s Kristinou Zindulkovou z Asociace pro mezinárodní otázky (bude k poslechu od 1. září 2021)
Rozhovor s Kateřinou Davidovou z Centra pro dopravu a energetiku (bude k poslechu od 1. září 2021)
Emise skleníkových plynů podle sektorů lidské činnosti
Tato série postupně rozebírá jednotlivé sektory lidské činnosti a věnuje se řešením, která mohou pomoci eliminovat množství skleníkových plynů produkovaných v těchto sektorech.
https://faktaoklimatu.cz/infografiky/emise-cr-detail
Potenciál vybraných způsobů snížení emisí v ČR
Srovnání možností , co může pro klima udělat každý z nás, najdete v následující grafice.
https://faktaoklimatu.cz/infografiky/potencial-zpusobu-snizeni-emisi
COP 26
Mluvili jsme o Pařížské dohodě, která vznikla na jedné z COP (Conference of the Parties). Další taková konference se uskuteční letos na podzim v Glasgow.
https://ukcop26.org/
Emisní scénáře ke splnění závazků Pařížské dohody
Navržené scénáře pro splnění cílů stanovených Pařížskou dohodou.
https://faktaoklimatu.cz/infografiky/emisni-scenare-pariz?q=pařížská dohoda
Agenda 2030
Součástí Agendy 2030 není už jen samotné klima, ale celý komplex cílů, jak zachovat udržitelný rozvoj. V této epizodě jej zmiňuje Michal Broža.
https://www.osn.cz/osn/hlavni-temata/sdgs/
Emisní povolenky
Evropské emisní povolenky jsou účinným prostředkem při snižování emisí a jsou klíčové pro dosažení budoucích emisních cílů EU. Následující text vysvětluje, jak fungují.
https://faktaoklimatu.cz/explainery/emisni-povolenky-ets
Politika ochrany klimatu v ČR
Ambiciózní dokument, o kterém se v této epizodě zmiňuje Tomáš Jungwirth.
https://www.mzp.cz/cz/politika_ochrany_klimatu_2017
