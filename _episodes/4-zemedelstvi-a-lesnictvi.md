---
layout:     episode
title:      "Klimatická neutralita v krajině: zemědělství a lesnictví"
number:     4
slug:       "4-zemedelstvi-a-lesnictvi"
published:  2021-07-28
summary:    |
  Na krajinu máme poměrně velké nároky. Kromě toho, že využíváme její produkční funkci, tedy například v ní pěstujeme obilí či využíváme dřevo z lesů, byli bychom rádi, kdyby krajina byla také zdravá a pomáhala nám pohlcovat skleníkové plyny.
audioboom:  "7902963"
---
Na krajinu máme poměrně velké nároky. Kromě toho, že využíváme její produkční funkci, tedy například v ní pěstujeme obilí či využíváme dřevo z lesů, byli bychom rádi, kdyby krajina byla také zdravá a pomáhala nám pohlcovat skleníkové plyny. Vzhledem k probíhajícím změnám klimatu je zároveň nutné, abychom měli krajinu odolnou, která dokáže vydržet například delší sucho nebo zvládnout občasné požáry. A v neposlední řadě bychom si přáli, aby byla naše krajina krásná a my mohli dál chodit s rodinami do lesa a na výlety.
Kvůli všem těmto nárokům je krajina velmi komplexní systém, který bude ve vztahu ke klimatické neutralitě opravdu náročné transformovat. 
V této epizodě se podrobně podíváme na sektory lesnictví a zemědělství. Vysvětlíme si, jaký je jejich současný stav a jaké kroky bychom mohli podniknout pro to, aby byla naše krajina v roce 2050 zdravá a dávala nám to, co od ní potřebujeme.

Hosté:
Michaela Kožmínová (Asociace pro mezinárodní otázky)
Vojtěch Kotecký (Univerzita Karlova)
Radek Pokorný (Mendelova univerzita v Brně) – rozhovor byl natočen v rámci projektu Science Slam MUNI. Za jeho poskytnutí děkujeme Mendelově univerzitě v Brně a Masarykově univerzitě.

Bonusové materiály
Rozhovor s Vojtěchem Koteckým z Univerzity Karlovy (bude k poslechu od 1. září 2021)
Rozhovor s Radkem Pokorným z Mendelovy univerzity v Brně – Science slam MUNI (Spotify) to vydá někdy během léta
Emise skleníkových plynů podle sektorů lidské činnosti
Tato série postupně rozebírá jednotlivé sektory lidské činnosti a věnuje se řešením, která mohou pomoci eliminovat množství skleníkových plynů produkovaných v těchto sektorech.
https://faktaoklimatu.cz/infografiky/emise-cr-detail
Zdroje informací k lesnictví
Podrobně zpracované zdroje, jež poskytují nejrůznější data o českém lesnictví.
https://faktaoklimatu.cz/studie/2021-reserse-lesy-cr
Vývoj emisí v ČR v letech 1990–2018
Michaela Kožmínová zmiňovala snižování emisí CO2 ze zemědělství na základě snížení počtu kusů dobytka. V této grafice můžete sektor zemědělství srovnat i s vývojem v dalších odvětvích.
https://faktaoklimatu.cz/infografiky/emise-cr-vyvoj?q=les
Poradenství vlastníkům půdy od Nadace Partnerství
Největší bohatství máme doslova pod nohama. Nadace Partnerství radí vlastníkům půdy, co s půdou dělat, aby nám dlouho vydržela zdravá.
https://www.ziva-puda.cz/
