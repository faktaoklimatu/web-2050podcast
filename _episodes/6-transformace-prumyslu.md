---
layout:     episode
title:      "Krátká exkurze do transformace průmyslu"
number:     6
slug:       "6-transformace-prumyslu"
redirect_from: "/epizody/6"
published:  2021-07-28
summary:    |
  V šesté epizodě se nyní podíváme také na to, jaké emise vznikají v průmyslu přímo, a to samotnou výrobou či chemickými reakcemi využívanými v konkrétních odvětvích. Jako příklad můžeme uvést výrobu cementu, kde oxid uhličitý vzniká přímo během chemické reakce.
audioboom:  "7912585"
guests: [ madej, sklenar, rovensky ]
tags:       [ prumysl ]
transcript: true
---
Průmysl produkuje emise skleníkových plynů tím, že spotřebovává velké množství energie při všech procesech spalování, zahřívání, sušení nebo destilace. Tato část úzce souvisí s nutností dekarbonizace sektoru energetiky, o které jsme mluvili ve druhé epizodě.

V šesté epizodě se nyní podíváme také na to, jaké emise vznikají v průmyslu přímo, a to samotnou výrobou či chemickými reakcemi využívanými v konkrétních odvětvích. Jako příklad můžeme uvést výrobu cementu, kde oxid uhličitý vzniká přímo během chemické reakce.

V této epizodě se tedy dozvíte nejen to, jakým způsobem bychom mohli dosáhnout uhlíkové neutrality, ale i ve kterých oblastech prozatím narážíme na technologické limity.

{% include 2050/guest-list.html %}

---

## Bonusové materiály

<div class="bonus-material" markdown="1">

* **Infografika [Emise skleníkových plynů podle sektorů lidské činnosti](https://faktaoklimatu.cz/infografiky/emise-cr-detail)** (_Fakta o klimatu_)  
  Tato série postupně rozebírá jednotlivé sektory lidské činnosti a věnuje se řešením, která mohou pomoci eliminovat množství skleníkových plynů produkovaných v těchto sektorech.

* **[CO<sub>2</sub> SPICER](http://www.geology.cz/extranet/onas/aktuality/text-aktuality?id_aktu=19465)** (_Geology.cz_)  
  Přečtěte si více o projektu České geologické služby CO<sub>2</sub> SPICER, o kterém mluvil v této epizodě Oldřich Sklenář.

* **Infogafika [Uhlíkový rozpočet](https://faktaoklimatu.cz/infografiky/uhlikovy-rozpocet-cr?q=uhlíkový)** (_Fakta o klimatu_)  
  Jak by měl vypadat náš uhlíkový rozpočet, aby bylo dosaženo cílů Pařížské dohody?

</div>

{% include 2050/transcript-start.html %}

{% include 2050/transcript-time.html time="00:07" %}
{% include 2050/transcript-person.html id="svobodova" %}
Už jste se asi zaposlouchali do našeho industriálního zvukového pozadí.

{% include 2050/transcript-person.html id="holik" %}
Dnes si uděláme krátký exkurz do tématu dekarbonizace průmyslu.

{% include 2050/transcript-person.html id="svobodova" %}
Česká republika je bezesporu průmyslová země, ať už se díváme do naší historie nebo do současnosti, průmysl je u nás prostě doma.

{% include 2050/transcript-person.html id="holik" %}
Můžeme tady mluvit o tradici automobilového průmyslu papírnictví hutního průmyslu chemického průmyslu a vedle velkých průmyslových odvětví je Česko domovem mnoha dalších podniků, které možná nespadají do žádné z kategorií, ale budou potřebovat řešit svojí emisní stopu.

{% include 2050/transcript-person.html id="svobodova" %}
Když se díváme na průmysl z pohledu dosažení uhlíkové neutrality, máme tu podobnou situaci jako třeba v sektoru budov. Průmyslové procesy úzce souvisí s dekarbonizací energetiky.

{% include 2050/transcript-person.html id="holik" %}
Za jaké procento českých emisí je tedy průmysl zodpovědný.

{% include 2050/transcript-person.html id="svobodova" %}
Celkem asi za 20 %. V kategorii spalování v průmyslu je to 7,7 % českých emisí, zjednodušeně řečeno, v průmyslu se topí fosilními palivy.

{% include 2050/transcript-person.html id="holik" %}
Ostatní procesy pak zabírají 12,6 % emisí.

{% include 2050/transcript-person.html id="sklenar" %}
U těch jiných procesů ještě tam se z toho dá ještě jako vydělit poměrně velká část tak je zpracování oceli a kovů. To přes 5 %, což je třeba srovnatelný s nákladní a autobusovou dopravou.

{% include 2050/transcript-person.html id="holik" %}
Našeho hosta si už možná pamatujete z předešlých epizod. Je jím Oldřich Sklenář.

{% include 2050/transcript-person.html id="svobodova" %}
Pokud chceme porozumět dekarbonizaci českého průmyslu, musíme si uvědomit, že část je spojená se spotřebováváním energie v průmyslu, to je ta souvislost s energetikou, ale část je přímo spojena s výrobními a chemickými procesy.

{% include 2050/transcript-person.html id="holik" %}
Do té první kategorie spadá třeba pálení koksu při výrobě železa, ale třeba taky topení pod kotlem při destilaci nebo v sušárně ovoce. Do té druhé kategorie patří zejména výroba cementu, kdy oxid uhličitý vzniká při přeměně vápence na oxid vápenatý.

{% include 2050/transcript-person.html id="rovensky" %}
V případě výroby železa, kde tam ten koks nemá funkci pouze zdroje tepla ale zároveň složky, která vstupuje do toho chemického procesu, tak tam je to fakt těžký. Ty řešení sice v nějaký laboratorní podobě existujou, ale jako upřímně řečeno, myslím, když to půjde dobře, budou dispozici jako v masivní podobě ve čtyřicátých letech.

{% include 2050/transcript-person.html id="svobodova" %}
Říká Jan Rovenský z Greenpeace.

{% include 2050/transcript-person.html id="holik" %}
Existuje jedna zajímavá statistika, a tou je spotřeba energie při tvorbě hrubého domácího produktu. Česká republika je v Evropě na čtvrtém místě v energetické náročnosti na jednotku HDP a velká část je dána právě průmyslem.

{% include 2050/transcript-person.html id="svobodova" %}
Jak se to vůbec stalo, že máme tak energeticky náročný průmysl.

{% include 2050/transcript-person.html id="sklenar" %}
To dáno charakterem průmyslu v České republice, kde máme vysoký podíl těžkého a hutního průmyslu, což je dáno nějakým historickým vývojem, ale souvisí to třeba právě i s těmi fosilními palivy. Ve chvíli, kdy tady historicky byla dostupná levná energie, tak to vybízelo k tomu rozvíjet tady tyhlety energeticky náročné provozy přímo v místě těch dolů nebo elektráren.

{% include 2050/transcript-person.html id="holik" %}
Když se bavíme o energetické náročnosti průmyslu, proč prostě nemůžeme všechny procesy elektrifikovat, no a tu elektřinu vyrábět z obnovitelných zdrojů?

{% include 2050/transcript-person.html id="robot" %}
No to si taky říkám.

{% include 2050/transcript-person.html id="svobodova" %}
Odpovídá Martin Madej z Asociace pro mezinárodní otázky.

{% include 2050/transcript-person.html id="madej" %}
Když si představím třeba elektrospotřebič, jako je žehlička nebo lednička, tak ona určitě spotřebuje určité množství elektrické energie, které jakoby není zanedbatelné, ale stále se prostě pohybuju v nějaké asi jako té hodnotě, kterou mi může dát elektrická zásuvka u mě v domácnosti, v relativně  bezpečné hodnotě. Pokud já potřebuju využít energii v něčem, tak energeticky náročném, jako je nějaký kotel nebo pec, tak už je to něco, kdy mi ani elektřina nepostačí, abych tu energii vůbec dostal. Já potřebuju něco, abych tak řekl výbušnějšího. Já tím nemyslím, že každý musí nezbytně mít výbušné vlastnosti, ale představte si opravdu jakoby velkou koncentraci energie, hovoříme o energetické hustotě té určité látky.

{% include 2050/transcript-person.html id="svobodova" %}
A když nám tedy elektřina nestačí, zároveň chceme přestat používat fosilní paliva, musíme hledat alternativní suroviny.

{% include 2050/transcript-person.html id="holik" %}
Jedna z možností je používat paliva z biomasy. Máme ještě nějakou další možnost?

{% include 2050/transcript-person.html id="madej" %}
Tady právě vstupuje na scénu ten vodík, který v průmyslu, kterej často pracuje s vysokým množstvím energie, jsou to dnešní době koksovny, různě velké kotle, a dejme tomu produkce skla, keramiky. To jsou všechno prostě takové ty typické, hutní výroba je důležitá, že jo, a zpracování kovů atd. atd. ten typický těžký průmysl, ve kterém je potřeba získat velké množství energie, a to je právě možné s pomocí vodíku. Ty, konkrétně v hutní výrobě se hovoří o vodíkových pecech jako možné alternativě těch současných a snad největším problémem asi v tuto chvíli je, jak nahradit to obrovské množství energie, kterou nám dávají fosilní paliva právě z toho vodíku.

{% include 2050/transcript-time.html time="05:16" %}
{% include 2050/transcript-person.html id="svobodova" %}
Předpokládám, že průmysl bude potřebovat velké množství zeleného vodíku. Dokážeme u nás z obnovitelných zdrojů takové množství vůbec vyrobit?

{% include 2050/transcript-person.html id="madej" %}
My jsme na to psali právě s kolegou z Asociace Policy paper, ve kterém argumentujeme, že Česká republika nikdy nebude mít takovou výrobu elektrické energie z obnovitelných zdrojů, aby mohla ze zeleného vodíku právě tuto produkci nahradit. Bude potřeba se podívat jinde třeba právě po dovozu a pokud budeme chtít mít v tom našem českém průmyslu dostatek té energetické suroviny. Pokud nechceme, aby se ty průmyslové komplexy, aby se ti podnikatelé přesunuli někam jinam.

{% include 2050/transcript-person.html id="holik" %}
To, že se průmyslová výroba bude přesouvat do jiných částí světa, je jedno z největších rizik dekarbonizace tohoto sektoru.

{% include 2050/transcript-person.html id="svobodova" %}
Ne všechny státy mají klimatické politiky nastavené stejně. Pokud nebudeme spolupracovat, může se stát, že se průmyslové firmy přesunou do oblastí, kde budou moci dále spalovat fosilní paliva a nebudou se muset trápit, například s přechodem na vodík.

{% include 2050/transcript-person.html id="holik" %}
Ony se podniky nemusí zrovna stěhovat mimo Evropskou unii, ale může se to nepříznivě projevit na ceně jejich výrobků a tím pádem na konkurenceschopnosti.

{% include 2050/transcript-person.html id="sklenar" %}
Tady je nutné, aby ta dekarbonizace probíhala napříč Evropou a ideálně globálně tak, aby nevznikala ta místa, kam by se takový ten typický závod ke dnu tam, kam by se mohli ti výrobci stahovat a využívat toho, že tam není zatím taková legislativa, která by jim umožnila právě využít těch levných fosilních paliv a dosažení jakési v uvozovkách jakési nefér konkurenční výhody.

{% include 2050/transcript-person.html id="holik" %}
Evropská komise v reakci na tento problém nově představila tzv. uhlíkové clo, které by mělo přesunu průmyslové výroby do jiných částí světa zabránit.

{% include 2050/transcript-person.html id="svobodova" %}
A i když se povede zefektivnit energeticky náročné procesy a přejít, například na využití zeleného vodíku, pořád tu máme tu druhou oblast.

{% include 2050/transcript-person.html id="holik" %}
Jedná se o to, že v některých průmyslových procesech nevznikají skleníkové plyny jen kvůli poptávce po energii, ale vznikají během samotného výrobního procesu.

{% include 2050/transcript-person.html id="svobodova" %}
To se týká například chemického průmyslu, kde v současnosti nejsou známé technologie, které by stávající výrobní postupy nahradily.

{% include 2050/transcript-person.html id="holik" %}
Jak se bude dekarbonizace řešit v těchto odvětvích?

{% include 2050/transcript-person.html id="sklenar" %}
V případě některých oblastí, jako je právě zmíněný hutní průmysl nebo výroba cementu, tak ta dekarbonizace nepůjde řešit jinak než nasazením technologie "carbon capture and storage" v kombinaci s opět s nějakým využitím fosilních paliv, protože ne vždy prostě ta náhrada za alternativy je možná a je proveditelná.

{% include 2050/transcript-time.html time="08:10" %}
{% include 2050/transcript-person.html id="svobodova" %}
Mohl byste blíže vysvětlit, jak vlastně funguje technologie CCS, tedy zachytávání a ukládání uhlíku?

{% include 2050/transcript-person.html id="sklenar" %}
Jedná se o to jímat oxid uhličitý a zase buďto to může být přímo vlastně na výstupu z různých průmyslových procesů a případně z procesu výroby elektřiny nebo tepla, jímat tento oxid uhličitý a nějakým způsobem ho bezpečně a stabilně uložit tak, aby nedocházelo k jeho uvolňování zpátky do atmosféry. Alternativně samozřejmě je zvažováno i to, že bude vlastně jakýmsi způsobem jímán z atmosféry a bude odčerpáván ze vzduchu a následně bude teda nějakým způsobem zpracován. Většinou směřuje k tomu, že ten oxid uhličitý je tlačen do nějakých geologických vrstev. A předpokládá se, že se tam nějakým způsobem naváže právě tak, aby neunikal zpátky do atmosféry.

{% include 2050/transcript-person.html id="holik" %}
Máme u nás už nějaké zkušenosti s využitím této technologie.

{% include 2050/transcript-person.html id="sklenar" %}
V Česku tady probíhá pilotní projekt CO2 Spicer. Tady se jedná o ověření a využití lokalit, kde jsou naleziště ropy, je to na jižní Moravě. A idea je taková, že by se vtláčel oxid uhličitý do bývalých ropných nalezišť. V rámci toho pilotního projektu, tak tuším, že nebude využíván přímo oxid uhličitý, ale bude to nějaké náhradní médium, možná snad voda, aby se ověřilo vlastně realizovatelnost tohoto konceptu a aby se vyzkoušely ty technologické postupy.

{% include 2050/transcript-person.html id="svobodova" %}
Chceme, aby se lidé v tématu změny klimatu lépe orientovali.

{% include 2050/transcript-person.html id="holik" %}
Aby věděli o řešeních, která máme k dispozici a můžeme je použít.

{% include 2050/transcript-person.html id="svobodova" %}
Chcete se na tom taky podílet?

{% include 2050/transcript-person.html id="holik" %}
Podpořte nás, prosím, finančně.

{% include 2050/transcript-person.html id="svobodova" %}
Darovat můžete na našem webu 2050podcast.cz.

{% include 2050/transcript-person.html id="svobodova" %}
V průmyslu se dají hledat zajímavé synergie s ostatními sektory, třeba s energetikou.

{% include 2050/transcript-person.html id="holik" %}
Jednou z možností je tzv. loadshifting tzn. že se načasují určité energeticky náročné procesy tak, aby byly synchronizované s časy, kdy se vyrábí energie. Tím pádem nemusíme vyrobenou energii někde ukládat a navíc můžeme úlevy špičkovým odběrům, takže se nebude muset energie vyrobit tolik.

{% include 2050/transcript-person.html id="svobodova" %}
V domácnostech, například už dnes fungují klimatizace, které dokáží prostor předchladit ve chvíli, kdy vědí, že za nějakou dobu přijde potřeba chlazení a tím pádem využijí energii mimo špičkovou spotřebu.

{% include 2050/transcript-person.html id="holik" %}
V průmyslu dává tento princip ještě větší smysl.

{% include 2050/transcript-person.html id="sklenar" %}
Jsou přímo projekty, které se snaží spárovat například větrné elektrárny s hliníkárnami, takže ve chvíli, kdy fouká, tak se tak se spustí ten proces tak, aby se vyráběl hliník a současně efektivně využívala vyrobená energie.

{% include 2050/transcript-person.html id="svobodova" %}
U dekarbonizace průmyslu je důležité si uvědomit, že neexistuje nic jako jeden průmysl a každé odvětví bude mít vlastní cestu ke klimatické neutralitě.

{% include 2050/transcript-person.html id="holik" %}
To hlavní, co je napříč průmyslovými odvětvími společné, je zefektivnění nakládání s energiemi. Tam, kde to jde, přejít na obnovitelné zdroje, tam, kde to nejde, využívat zelený vodík, biomasu nebo využívat technologií zachytávání uhlíku.

{% include 2050/transcript-person.html id="svobodova" %}
Abychom opravdu dosáhli kompletní dekarbonizace, musíme postupovat ve všech sektorech naráz a být pozorní k tomu, jak jsou mezi sebou propojeny.

{% include 2050/transcript-person.html id="holik" %}
To je taky ten důvod, proč naráz vydáváme celou sérii o klimatické neutralitě místo toho, abychom dělali jednu epizodu za druhou o dílčích problémech.

{% include 2050/transcript-person.html id="svobodova" %}
Děkujeme vám za poslech a budeme se těšit  zase příště.

{% include 2050/transcript-person.html id="holik" %}
Mějte se skvěle.

{% include 2050/transcript-end.html %}
