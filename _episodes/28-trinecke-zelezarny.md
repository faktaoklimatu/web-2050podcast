---
layout:     episode
title:      "Třinecké železárny – Jak dekarbonizovat výrobu oceli"
number:     28
slug:       "28-trinecke-zelezarny"
redirect_from: "/epizody/28"
published:  2022-07-06
summary:    |
  Při běžné výrobě jedné tuny oceli vzniknou dvě tuny CO2. Přes vysokou emisní náročnost je však ocel materiálem, bez kterého se neobejdeme a který potřebujeme i pro samotnou dekarbonizaci (například větrná elektrárna obsahuje desítky tun ocelových součástí). Navštívili jsme proto jeden z největších hutních podniků v Česku, abychom se o výrobě oceli dozvěděli více a zjistili, zda a jak se dá ocel do budoucna vyrábět bez emisí.
audioboom:  "8115164"
guests: [ kalinec ]
transcript: true
---

V přepočtu na osobu je v množství zpracované oceli Česká republika světovou velmocí. Je to dáno hlavně tím, že u nás máme rozsáhlou průmyslovou výrobu, která ocel hojně využívá. Zároveň to ale také pro ČR znamená velké množství emisí skleníkových plynů ze sektoru ocelářství. Dnes už sice existují technologie, s jejichž pomocí dokážeme vyrábět tzv. zelenou ocel, aby se však české ocelárny mohly touto cestou vydat, jsou zapotřebí rozsáhlé investice do tohoto odvětví a také zajištění konkurenceschopnosti ze strany EU – nákup nových zařízení i výroba zelené oceli jsou totiž velmi nákladné.

{% include 2050/guest-list.html %}

---

## Bonusové materiály

<div class="bonus-material" markdown="1">

* **Infografika [Zpoplatnění emisí: rozšíření ve světě](https://faktaoklimatu.cz/infografiky/zpoplatneni-emisi-svet)** (_Fakta o klimatu_)  
  Zpoplatnění emisí skleníkových plynů není jen doménou Evropské unie – mnoho zemí světa má zavedenu uhlíkovou daň nebo systém emisních povolenek.

* **Interaktivní mapa [Carbon Pricing Dashboard](https://carbonpricingdashboard.worldbank.org/map_data)** (_The World bank_)  
  Průběžně aktualizovaná interaktivní mapa Světové banky (The World Bank) monitorující zavádění povolenkových systémů a uhlíkových daní ve světě.

* **Infografika [Největší emitenti ČR](https://faktaoklimatu.cz/infografiky/nejvetsi-emitenti-cr)** (_Fakta o klimatu_)  
  Téměř polovinu veškerých skleníkových plynů v ČR vypustí každoročně jen několik desítek producentů – elektráren, železáren, cementáren a rafinerií. Většina z nich se nachází v Ústeckém nebo Moravskoslezském kraji. Data jsou k roku 2018.

* **Web [Třinecké železárny: Cesta k uhlíkové neutralitě](https://trz.cz/uhlikova-neutralita/155/?1656323839)** (_Třinecké železárny_)  
  Takto svůj přístup k uhlíkové neutralitě prezentují Třinecké železárny na svém webu.

</div>

{% include 2050/transcript-start.html %}

{% include 2050/transcript-time.html time="00:10" %}
{% include 2050/transcript-person.html id="vrtalova" %} 
Existuje několik průmyslových odvětví, které bude docela těžké dekarbonizovat. 

{% include 2050/transcript-person.html id="holik" %} 
Jedním z nich je výroba oceli. 

{% include transcript-person.html id="vrtalova" %}
Posloucháte podcast 2050.

{% include 2050/transcript-person.html id="holik" %}
Výroba oceli je hodně emisně náročná v průměru dvě tuny CO2 na tunu vyrobené oceli. Je to ale materiál, bez kterého se v současnosti neobejdeme. Ocel dokonce ve velkém potřebujeme k samotné dekarbonizaci. Taková větrná elektrárna, například má v sobě desítky tun ocelových součástí. 

{% include 2050/transcript-person.html id="kalinec" %}
Ono je to takovej trošku paradox, že vlastně ocel je emisně z pohledu uhlíku velmi náročný výrobek. Zároveň bez té oceli, pokud chceme dekarbonizovat, se neobejdeme, jestli chceme elektrifikovat dopravu, tak je to o těch kolejnicích, je to o těch drátech, je to o těch elektroautech, které poskládané z tisíců různých součástek a velká část jich je z oceli. 

{% include 2050/transcript-person.html id="vrtalova" %} 
V dnešní epizodě vás chceme vzít na výlet do Třineckých železáren na návštěvu do jednoho z největších hutních podniků v Česku. Díky této exkurzi můžete společně s námi ocel pochopit a zjistit tak, jak se vyrábí, na co se využívá a hlavně, jaké jsou cesty ke snižování emisí při její výrobě.

{% include 2050/transcript-person.html id="holik" %}
Představme si našeho dnešního hosta.

{% include 2050/transcript-person.html id="kalinec" %}
Jmenuji se Jiří Kalinec a jsem vedoucí útvaru strategie a marketing a inovace v rámci Třineckých železáren. 

{% include 2050/transcript-person.html id="holik" %}
Když se řekne Třinecké železárny, tak to, co si představím, je hutní pec a výroba oceli a ty jako velké žhavé prostě kotle a než se vrhneme do nějakých jako konkrétnějších otázek, tak bych vás chtěl vlastně poprosit o nějaké vysvětlení, co se za touhle tou značkou všechno skrývá, ať a jestli je to opravdu jenom ta moje představa nebo jsem úplně mimo a vlastně dneska Třinecké železárny znamenají úplně něco jiného. 

{% include 2050/transcript-person.html id="kalinec" %}
Je to nesmírně složitý komplex, který přečkal mnoho nějakých politických systémů, vlastníků státních útvarů… Takže, jako je na tom třebas, jako když se zamyslím nad těma Třineckými železárnami jako nad nějakou firmou nebo nějakým celkem a trošku odstoupím od té technologie nebo nějaký od těch detailů, tak mě na tom jako baví ta dlouhá historie, a to, co se tady jako tak dlouze budovalo. Mě na tom fascinuje to, že to zřejmě jako těch státních útvarů a všeho možného se tu vystřídalo hodně, ale ten podnik jako trval dlouze, takže asi to, co se předává příštím generacím, tak má asi trošku větší hodnotu než to, co formuje tu společnost, nebo co momentálně třeba zformuje společnost.

{% include 2050/transcript-person.html id="holik" %}
My, když jsme projížděli přes areál, tak vlastně kolegyně říkala, že to tady je takové jako město ve městě úplně no, takže je to město ve městě, které už je tady tak dlouho, že jako překonalo různé režimy, různé republiky, různé státní zřízení. 

{% include 2050/transcript-person.html id="kalinec" %}
Jo, jo, začalo to za Habsburků. Byla tady první republika, byl tady potom Hitler a Němci, komunismus, všechno to prostě postupně se objevovalo mizelo, ale jako postupně se to budovalo do nesmírně jako pestrého organismu multioborového, takže, a to má jako obrovskou hodnotu potom.

{% include 2050/transcript-person.html id="holik" %}
Co Třinecké železárny vlastně vyrábí, co se tu všechno dneska dělá? 

{% include 2050/transcript-person.html id="kalinec" %}
No tak primárně ocel, že jo, ale zároveň s produkcí oceli jsou různé druhotné suroviny vznikají jo, v podstatě velký objem té strusky, což je nějaké umělé hutní kamenivo, které se dále dá přepracovávat i do formy cementu například, nebo jak jsem už zmínil tím, že jsme takhle jako komplexní, tak vlastně multioborový, tak třeba koksovna, což je jedna část železáren, to je v podstatě taková chemická továrna, jo, která zase, kromě toho, že vyrábí koks, uhlí, tak vzniká i spousta vedlejších produktů a la benzo, dehet  a různé jiné, které zase mají využití v chemickém průmyslu, ale to jsou, řekněme, marginální věci to gró je samozřejmě ocel. 

{% include 2050/transcript-time.html time="04:39" %}
{% include 2050/transcript-person.html id="holik" %}
Podívejme se teď na ocel v číslech.

{% include transcript-person.html id="vrtalova" %}
V Česku se vyrobí za rok přibližně 5 milion tun oceli. Z toho polovina právě ve Třineckých železárnách. 

{% include 2050/transcript-person.html id="kalinec" %}
V Evropské unii se vyrobí 140 milionů tun oceli ročně. Na světě pak 1,9 miliardy tun a z toho polovina celé téhle produkce připadá na Čínu. 

{% include transcript-person.html id="vrtalova" %}
Podle World Steel Association se v Česku zpracovalo za rok 2020 616 kg oceli na osobu. Průměr Evropské unie byl skoro třikrát menší, 247 kg.

{% include 2050/transcript-person.html id="holik" %}
Ve zpracování oceli na hlavu jsme na špičce světového žebříčku. Před námi jsou jenom státy jako třeba Čína, Taiwan nebo Jižní Korea.

{% include transcript-person.html id="vrtalova" %}
Je to dáno zejména tím, že jsme hodně průmyslový stát. Máme to například obrovský automobilový průmysl, který ocel hojně využívá. 

{% include 2050/transcript-person.html id="holik" %}
Výrobky z oceli najdeme prostě úplně všude, různé drátky, šroubky, trubky. Ocel je třeba součástí i betonu ve stavebnictví.

{% include transcript-person.html id="vrtalova" %}
V Třinci se specializují zejména na tzv. dlouhou výrobu, tedy například kolejnice nebo dráty. 

{% include 2050/transcript-person.html id="holik" %}
Poptávka po oceli v rozvinutých zemích víceméně stagnuje. Oproti tomu v rozvojovém světě poptávka roste a očekáváme její růst i do budoucna. 

{% include 2050/transcript-person.html id="holik" %}
Jak se vlastně ocel vyrábí? 

{% include 2050/transcript-time.html time="06:05" %}
{% include 2050/transcript-person.html id="kalinec" %}
Jsou dva nějaké tradiční způsoby výroby oceli, když to nějak zjednoduším, je to ta šrotová cesta, je to ta rudná cesta, na které stojíme my v Třineckých železárnách, to znamená ta rudná cesta, když ji popíšu jako první je to prostě vysoké pece, do kterých jako vstupní surovina je ta železná ruda. Musí se přidat to palivo v podobě koksu a případně uhlí prachového a z toho vyteče surové železo. Surové železo ještě je jenom nějaký polotovar nebo nějaký produkt, který se následně odveze na ocelárnu. Tam se to v konvertorech předělá na tu ocel. Předělá to znamená v podstatě dojde tam ke spoustě nějakých chemických reakcí, jejich primárním účelem je srazit ten obsah toho uhlíku na nějakou úroveň, řekněme, že to je 2,14 procent, a když se dostává to surové železo s tím obsahem toho svého uhlíku pod tuto úroveň už se tomu začíná říkat ocel. 

Dopopíšu i teď tu šrotovou cestu, která vlastně je recyklační, ta ocel je super v tom, že lze dokonale recyklovat. Šrotová cesta je o tom, že máme nějakou elektrickou obloukovou pec, do které nasypeme šrot. V té peci se to roztaví a máme už rovnou ocel, přeskočíme tu fázi vyroby toho surového železa. Zase už si s tím potom jenom následně na těch ocelárnách hrajeme a vaříme tu polívku tam podle těch… Přidáváme ty správné ingredience.

{% include transcript-person.html id="vrtalova" %}
Zaměřme se teď na tu první cestu výroby oceli, tu rudnou, kde v tomto procesu vznikají emise oxidu uhličitého? 

{% include 2050/transcript-person.html id="kalinec" %}
Těch výrobních agregátů je celá řada, zmínil jsem tady koksovnu, máme tady aglomerace. To je ještě něco, co předchází té vysoké peci. Taky nejdřív si tu rudu potřebujeme nějak upravit, než ji do té vysoké pece dáme, takže všude na těchto agregátech ty emise jsou značné. Nejvíc jich je samozřejmě v tom surovém… V těch vysokých pecích. Zároveň tady máme i energetiku, zase potřebujeme vyrábět páru. Potřebujeme vyrábět nějak si, nemůžeme být závislí jenom na tom na dodávce energie jako ze sítě, takže tam zase těch emisí vzniká obrovské množství, ale primárně teda na těch vysokých pecích, to znamená jako palivo je tam to to uhlí, respektive koks, který si vyrobíme a a tam je to. 

{% include 2050/transcript-person.html id="holik" %}
A tam se jedná o spalování, že tím, že jako spálíme uhlí, tak vypustíme ten uhlík?

{% include 2050/transcript-person.html id="kalinec" %}
No ano, samozřejmě potřebujeme tu rudu nějak ohřát na tu obrovskou teplotu 1500 stupňů, ale nejde jenom o to ohřát, ale zároveň, aby proběhly ty příslušné chemické reakce, takže to palivo ten koks slouží i k tomuhle.

{% include 2050/transcript-person.html id="holik" %}
A jestli tomu dobře rozumím, tak to je část, která se nevyřeší tím, že bysme změnili palivo, že když bysme si řekli, že tak budeme mít elektrickou pec, tak pořád jako chemická reakce produkuje nějaké skleníkové plyny a těch se nezbavíme. 

{% include 2050/transcript-person.html id="kalinec" %}
Ano nebo takhle zároveň jde říct, že jako už máme bezemisní metody výroby železa a následně oceli, to znamená změnou paliva, to znamená jako ten redukční činidel činidlo lze použít i ten vodík.

{% include transcript-person.html id="vrtalova" %}
No, a když se podíváme na tu šrotovou cestu výroby oceli z pohledu emisí, tak jak ta vypadá? 

{% include 2050/transcript-time.html time="09:47" %}
{% include 2050/transcript-person.html id="kalinec" %}
Tohle to může být zcela bezemisní cesta výroby oceli, protože máme už šrot, kterej sám o sobě je ocel, jenom to stačí ohřát na dostatečnou teplotu a, zároveň ale potřebujeme ten vstup té energie, aby byl dostatečně zelený a jestli tohle to dodržíme, tak můžeme vyrábět bezemisně ocel. Tou šrotovou cestou. Tohleto asi nejde dělat v absolutním měřítku, že by tohle udělali všichni, protože pak by nám rázem okamžitě došel ten šrot, že jo. Ta spotřeba té oceli jako v rámci našeho průmyslu a v naší společnosti je velká ne veškerý šrot se dokáže zrecyklovat, mnohdy to prostě někde končí. 

To znamená neustále potřebujeme to doplňovat i s tou čistou surovinou tou železnou rudou tam je to s tou dekarbonizaci už složitější a lze to dělat vodíkem teda, jak jsem zmínil, lze redukovat tu železnou rudu i vodíkem, ale zase musíme sehnat dostatečně zelenej ten vodík, nebudeme to vyrábět ze zemního plynu třeba vlastně. Je to strašně energeticky náročné, že jo, když jsme si dělali nějaké propočty v rámci železáren, tak sice se říká, že jako vodíkovou cesta má asi o deset až patnáct  procent nižší celkovou energetickou náročnost oproti stávajícímu způsoby výroby, ale je nutné zajistit čtyři a půl až šest megawatt elektrické energie na jednu tunu oceli. To pro představu, když to vztáhneme na úroveň těch Třineckých železáren, které vyrábějí nějakých dva a půl milionu tun oceli, by představovalo nějakých jedenáct až patnáct terawatt hodin elektrické energie. Pro srovnání Temelín vyrábí nějakých šestnáct až osmnáct terawatt hodin za rok, takže necelej Temelín bychom potřebovali jenom proto, abysme vyrobili to množství oceli, které momentálně vyrábíme, takže samozřejmě my tady nejsme sami jako v téhle republice, jsou jiné emisně náročná odvětví, takže a teďko zároveň chceme dekarbonizovat dopravu. Ty cíle dekarbonizační jsou nesmírně jako ambiciózní a velké já jim držím palce doufám, že si na tom, že na tom nepohoříme, což by asi celá společnost intenzivně pocítila zároveň, jestli se tu nechceme upéct na té planetě, tak jako je třeba se o to pokoušet. 

{% include 2050/transcript-time.html time="12:20" %}
{% include transcript-person.html id="vrtalova" %}
Když si shrneme základní informace o dekarbonizaci výroby oceli, tak můžeme říct následující.

{% include 2050/transcript-person.html id="holik" %}
Existují dva způsoby, jak vyrobit ocel. Za prvé rudná cesta, to znamená výroba z železné rudy a za druhé šrotová cesta tedy recyklace staré oceli. 

{% include transcript-person.html id="vrtalova" %}
Abychom dekarbonizovali rudnou cestu potřebujeme proto velké množství vodíku vyrobeného bezemisním způsobem a abychom dekarbonizovali šrotovou cestu, tak tam je to jednodušší. Potřebujeme, v uvozovkách jen zelenou elektřinu pro elektrické pece. Té elektřiny je ale potřeba opravdu hodně.

{% include 2050/transcript-person.html id="kalinec" %}
Ještě to trošku zamíchám, protože jako ten vysokopecní pochod je primárně nastaven na ten koks jako palivo, to znamená část toho paliva lze nahradit vodíkem, řekněme, to prachové uhlí, které tam foukáme, to znamená, řekněme, jedna třetina té energie, bychom třeba z my tady v současných vysokých pecích uměli nahradit vodíkem, ale jinak, jako jsou ještě alternativy té rudné cesty, řekněme, že to je výroba DRI, to znamená Direct Reduced Iron, přímo redukované železo, které zase potom vstupuje. To znamená oproti surovému železu, které vyteče z vysoké pece, je jiné zařízení, které umí vyrábět to DRI a toto DRI je zase potom použito následně v elektrické obloukové peci a proč o tom mluvím toto draj zařízení už umí využít vodík jako ze sta procent třeba pro redukci toho železa a tím pádem vyrobit vstup pro tu ocelárnu vodíkovou cestou. 

{% include 2050/transcript-person.html id="holik" %}
To znamená, pro vás teda, pokud byste chtěli dál používat ty pece, který máte, tak byste uměl jako zhruba ze třicet procent nahradit to prachové uhlí vodíkem, ale pokud byste chtěli jako dekarbonizovat zcela, tak byste museli využívat jakoby jinou technologii, a to je to DRI.

{% include 2050/transcript-person.html id="kalinec" %}
Museli bysme ty vysoké pese v podstatě odstavit a postavit úplně něco nového, a což je investičně nesmírně náročné, prostorově, technologicky je to poměrně velká změna.

{% include 2050/transcript-person.html id="holik" %}
Takže když zůstanu u těch technologií, tak vlastně pro obě dvě ty metody vlastně technologie pro dekarbonizaci máme akorát je to otázka peněz jako obrovských investic, to je na jedné straně a na druhé straně, co jste říkal, ať na to nezapomenu jako obrovské spotřeby elektrické energie, která se musí někde vyrobit. 

{% include 2050/transcript-person.html id="kalinec" %}
Ano, klíčové je prostě dekarbonizace energetiky jako v rámci celé Evropy a světa, to znamená zajištění dostatečného množství zelené energie a následně zeleného vodíku, a když toto bude zajištěno, pak lze pokračovat dál napříč těmi odvětvími a nějak dekarbonizovat a u nás, jak v tom hutnictví, pak lze, i když je investičně náročné a časově také zmínil jste ty investice, ale ten čas je taky. Nejde to udělat okamžitě usnutím prstu, tak pak lze uvažovat o tom, že můžeme dekarbonizovat.

{% include 2050/transcript-time.html time="15:32" %}
{% include 2050/transcript-person.html id="holik" %}
Jak jsou na tom vlastně dneska Třinecké železárny ve srovnání s třeba s jinou výrobou někde jinde, co se týká emisí? 

{% include 2050/transcript-person.html id="kalinec" %}
Velmi dobře jako i v rámci Evropské unie a našich špičkových konkurentů máme emisní intenzitu výroby oceli na úrovni 1,6 tuny uhlíku na tunu oceli.

{% include 2050/transcript-person.html id="holik" %}
1,6 tuny oxidu uhličitého na tunu vyrobené oceli. 

{% include 2050/transcript-person.html id="kalinec" %}
Což je jako úžasně výsledek. Je to dáno prostě tím, že jsme integrovaný i hutní podnik, který už umí jako velmi dobře využívat veškeré nějaké přebytky odpadního tepla, umíme velmi dobře zužitkovat ty hutní plyny, které, které vznikají při výrobě zase energetické dobře využít. Svět se pohybuje někde kolem dvou tun na na tunu oceli. A jak říkám, v rámci Evropy jsme na špičce v tomto.

{% include 2050/transcript-person.html id="holik" %}
Máte nějaký akční plán v tomhle kontextu přímo pro vaši společnost, jako že s čím počítáte, že bude za rok, za pět let, za deset let, za padesát let, v roce 2100. 

{% include 2050/transcript-person.html id="kalinec" %}
Máme ty akční plány té Evropské unie, máme tady Fit for 55 a máme tady netzero, já nevím, v roce 2050 plná uhlíková neutralita. Já to mnohdy jako trošku vnímám jako nějakou hru s čísly, která sice na úrovni Evropské unie a tohohle uvažování a plánování je nutná. U nás je to pro mě trošku tenký led jako snažit se vidět, tak takhle daleké horizonty a kde Třinecké železárny budou v takhle v těch v těchto letech my jako, řekněme, v tom střednědobém horizontu ten plán máme. Postupné cíle, máme nastaveny, takže do toho roku třicet máme představu, co chceme dělat, abychom částečně dekarbozovali naší výrobnu, abysme z poloviny snížili emise uhlíku a tohleto je něco, co je pro mě už relativně uchopitelné a reálné. Lze na tom pracovat, lze o to usilovat a potom ty ty vzdálenější horizonty, co po roce třicet už to tohle to je natolik jako velký krok a náročný, že nemám příliš osobně chuť ani to dohlížet nějak dál a snažit se tyhle témata ottvírat i v rámci jako Třineckých železáren. Já myslím, že ony přirozeně navážou na to, co teďko momentálně naplánováno máme. 

{% include 2050/transcript-person.html id="holik" %}
A můžete být v tomhle konkrétní nebo se jedná o nějaké obchodní tajemství, jaké jsou ty plány do roku 2030?

{% include 2050/transcript-person.html id="kalinec" %}
Máme máme projekt briketační linky, které by měl umět nahrazovat výrobu aglomerátu, to, znamená to, co chystá tu vsázku pro vysokou pec, kde bychom vlastně ta briketace, tak jak máme vymyšlenou, tak je energeticky velmi nenáročná. Není třeba nic spékat, ohřívat, není potřeba používat nějaký koks, nějaké palivo. 

{% include 2050/transcript-time.html time="18:38" %}
{% include 2050/transcript-person.html id="kalinec" %}
Ty cíle naše jsou, řekněme, velmi podobné napříč různými podniky. V podobné situaci jako my se nachází všichni ostatní, to znamená teďko, jestli se nacházíme někde ve středu Evropy, kde nemáme nějaké enormní přebytky zelené energie, ta infrastruktura vodíková vybudována zatím není, řekněme, že třeba bude jednou. My se snažíme jako reálně se na to dívat, co můžem a z toho pohledu nám vychází, že reálná technologie dostupná, lety prověřená je ta šrotová cesta, to znamená částečně, když se transformujeme na tu šrotovou cestu, tak jsme schopni takto dosáhnout jako významné dekarbonizace. 

Samozřejmě má to svoje velké otazníky, když takhle bude uvažovat každej, jak už jsem zmínil předtím… Mnozí se nacházíme v podobných podmínkách, tak potom to může vést k nedostatku toho šrotu, třebas to je otázka, jestli to takhle opravdu bude. My jsme si na to vytvořili nějaké studie a věříme, že ho bude dostatek, protože Evropa je velkým exportérem šrotu tím, že ten trh evropský je průmyslově velmi na vysoké úrovni a nasycený tou dlouhou historii té průmyslové výroby v Evropě, takže vlastně i toho šrotu vzniká v Evropě poměrně dost a hodně ho končí mimo Evropskou unii. 

{% include 2050/transcript-person.html id="holik" %}
Vlastně jste zmínil jako dvě cesty ke snižování emisí teďka v nějakém střednědobém horizontu a jedna z nich je vlastně energetické úspory tím, že ten vstup do vysokých pecí nebude tam potřeba tolik elektřiny nebo energie. A druhá z nich ta, že se vlastně přeorientujete na tu metodu výroby oceli, která není tolik emisně náročná, a tím pádem spoléháte na to, že bude vyráběno dostatek zelené elektřiny, což je asi předpoklad k tomu, aby se vám mohlo by to mělo smysl udělat. 

{% include 2050/transcript-person.html id="kalinec" %}
Ano, a což je předpoklad pro dekarbonizaci nejenom hutnictví, ale veškerého průmyslu. Věřím, že ty snahy nebo ta podpora je poměrně velká na té úrovni toho EU. Ty dotace jsou obrovské, které, které míří tím směrem, takže snad se to zrealizuje.

{% include 2050/transcript-person.html id="holik" %}
Když se by se stalo, že Třinecké železárny přejdou ve velkém na tu šrotovou metodu, to znamená, že budeme spotřebovávat ten šrot, který se teďka z Evropy vyváží, tak si ho spotřebujeme tady doma. Nestane se to, že se ty emise akorát přenesou do jiné části světa, protože jakoby lokálně tím pádem budem vyrábět bezemisně a recyklovat ocel, ale neznamená to, že pak nějaká země Čína, řekněme, bude muset o to víc vyrobit tou metodou z té surové rudy a tím pádem se ty emise přesou do jiné části světa? 

{% include 2050/transcript-person.html id="kalinec" %}
Teoreticky to možné už jenom celý systém obchodování smi s nima povolenkami a svým způsobem k tomu trošku taky může vést jo, v rámci Evropské unie musíme za každou vy limitovanou tunu emisí CO2 zaplatit poměrně velké peníze a ti, kteří tímto vázáni nejsou, tak mají konkurenční výhodu a ve finále to může vést k tomu, že můžou hutní podniky v Evropě zanikat a jinde se ty emise veselé budou produkovat a my se ocitneme velké nevýhodě, už jsem zmínil.

{% include 2050/transcript-time.html time="22:05" %}
{% include transcript-person.html id="vrtalova" %}
Tady je nutné dodat, že je opravdu nezbytné, aby svět ve zpoplatňování emisí postupoval společně právě kvůli tomu, aby se emisně náročná výroba nepřesouvala z jedné části světa do jiné kvůli nižším nákladům. 

{% include 2050/transcript-person.html id="holik" %}
V současnosti je nějaký systém zpoplatnění emisí zaveden ve zhruba padesáti státech. Celkem to odpovídá dvaceti třem procentům světových emisí skleníkových plynů. Znamená, že u dvaceti třech procent emisí za jejich vypuštění někdo musel zaplatit.

{% include transcript-person.html id="vrtalova" %}
Vlastní povolenkové systémy má kromě Evropské unie třeba Čína, Jižní Korea, Austrálie nebo je zavádí některé státy USA. Formou uhlíkové daně pak zpoplatňují emise, například v Japonsku Jihoafrické republice nebo Mexiku. 

{% include 2050/transcript-person.html id="holik" %}
Trend je takový, že se k podobným iniciativám přidává v poslední době stále více států za poslední rok se začalo o zpoplatnění emisí mluvit mimo jiné v Brazílii nebo v Turecku. 

{% include 2050/transcript-person.html id="kalinec" %}
Já myslím, že zase ten ta snaha tu podporu o tu transformaci toho průmyslu a že ten vodík bude nějak dostupný a že zároveň Evropská unie tohleto vidí a bude se snažit ochránit ten trh, to znamená nějakým způsobem podporovat, kompenzovat tu skutečnost, že vyrábět ocel vodíkovou cestou je významně nákladnější, než jak to děláme momentálně, takže pokud ty podmínky na tom trhu se budou dostatečně tomuto přizpůsobovat a budou podporovat ten průmysl tady tak, pak to může zůstat zachováno bez toho, aby se to přenášelo někam jinam.

{% include 2050/transcript-time.html time="23:47" %}
{% include 2050/transcript-person.html id="holik" %}
Co se musí stát, aby se Třinecké železárny opravdu mohly stát jako zcela uhlíkově neutrální? 

{% include 2050/transcript-person.html id="kalinec" %}
V podstatě už jsme to jako řekli, no musí v první kroku musí dojít jako ke kompletní dekarbonizaci té energetiky a nejenom k karbonizaci, ale k výraznému navýšení výroby té zelené energie, aby pokryla všechny oblasti nejenom to hutnictví. Já nečekám nějaký zásadní průlom jako technologicky. Takovou technologii nějakou, řekněme, až zázračnou, která, která by nás jako mohla někam skokově posunout. Tady úplně nevidím jo, takže asi to, co jsem, řekl.

{% include 2050/transcript-person.html id="holik" %}
To znamená zelená elektřina v prvé řadě a hodně aby se daly používat ty elektrický pece a potom do budoucna jako z té zelené elektřiny ještě navíc hodně vodíku, aby se i ta ruda dala zpracovávat vlastně bez emisně.

{% include 2050/transcript-person.html id="kalinec" %}
Ano přesně tak.

{% include 2050/transcript-person.html id="holik" %}
Často se teď začíná mluvit o technolog technologiích zachytávání uhlíku a ukládání uvažujete i o něčem takovým, že by tady u vašeho komína byl nějaký filtr? 

{% include 2050/transcript-person.html id="kalinec" %}
Ano, je to technologie, která už existuje, výrazně prodražuje výrobu, takže zase má to svoje negativa. Hrozně rád bych viděl nějakou technologii, která to umí velmi nějak levně a dobře ten uhlík transformovat do forem, které budou dále využitelné zase v průmyslu. 

{% include 2050/transcript-person.html id="holik" %}
Chtěl bych se zeptat vlastně na peníze, protože vy říkáte to všechno, o čem se tu bavíme, tak bude stát… Bude potřeba velké množství investic, jestli máte odhad na to, jaké investice vlastně nové budete potřebovat v následující třeba dekádě a jestli můžete trochu jako přiblížit vaše přemýšlení nad tím, kdo to zaplatí, jestli prostě jste tak bohatá firma, že si říkáte dobrý zainvestujem nebo trh poroste nebo spoléháte na nějaké jako inovační fondy Evropské unie nebo kde se vlastně vezmou ty peníze na takhle obrovské investice?

{% include 2050/transcript-person.html id="kalinec" %}
Ty investice nebo ta Evropská unie se snaží ty investice do těchhle technologii podporovat samozřejmě dotačně a ty peníze nebo ty zdroje pro tyhle dotace se seberou z těch emisních povolenek, například jo, ale, jestli to je dostatečné to rozhodně si nemyslím, má to mnoho souvislostí. Jedna věc je, že tady je ta poptávka na tom trhu po zelené oceli, například jsou automobilky, které vyloženě chtějí koupit ocel s certifikátem, že byla vyrobena zeleným způsobem, nebo jak to říct a jsou schopni si připlatit nějakou prémiovou cenu za to a teďko zřejmě jsou i zákazníci nebo ten trh už spousta lidí, pro které je tohle téma jako důležité a jsou ochotni zase si připlatit za to auto, které má nějakou nižší uhlíkovou stopu. Takže ty zdroje zdrojem může být i to, že si to lidi, že lidi na to přistoupí a zaplatí si si tu dražší ocel. 

Zmínil jsem tady ty dotace a ještě možná by k tomu šlo říct, že i samotná prvovýroba, tak, jak momentálně máme taky investičně nesmírně náročná, to znamená, my to taky musíme obnovovat, takže je to, takže ta změna třeba z na šrotovou cestu versus ta rudná cesta ty hutní agregáty, které tu teď máme, taky potřebujeme v nějakých cyklech třeba dvacetiletých, mnohdy to tak bývá u těch vysokých pecí nebo koksoven obnovovat, takže potom v momentě, kdy se tohleto blíží svému konci a teďko můžeme uvažovat, budem to za miliardy obnovovat, anebo přejdem za miliardy na něco jiného? A teďko, když se všechny ty faktory sečtou, kolik na to dostanou dotací, kolik mi to může přinést jako zase v ceně výrobků, když to bude zelenější, tak touto formou to může začít dávat smysl ta dekarbonizace. 

{% include 2050/transcript-person.html id="holik" %}
Když řeknu, že nemáte strach, že by na to nebyly peníze, tak je to pravda, nebo máte obavu, že, že se to nepovede? 

{% include 2050/transcript-person.html id="kalinec" %}
Já si myslím, že tak jak to máme v Třineckých železárnách namyšleno teďkon v tom střednědobém horizontu  do roku třice tu částečnou dekarbonizaci, tak tu realizovatelnost z pohledu investic financí vidím celkem jako reálnou. Když do toho započtu ty faktory, jak jsem zmínil, to znamená dotace nějaké prémiová  cena za zelenou ocel versus obnova stávající prvovýroby, která je taky, kterou taky musíme dělat, tak z toho pohledu si myslím, že je to investičně jakoby únosné a teďko plná dekarbonizace, a to, co bude dál ten následující krok, to už jako na to vám teďka neodpovím, nechci spekulovat.

{% include 2050/transcript-person.html id="holik" %}
Když se bavíme o investicích do dekarbonizace, je nutné dodat, že proto, aby náš průmysl prošel transformací úspěšně. Potřebujeme opravdu funkční systém finanční podpory ze strany Evropské unie a také fungující mechanismy, jak zajistit konkurenceschopnost oproti jiným částem světa, například systém uhlíkového vyrovnání na hranicích EU. 

{% include 2050/transcript-time.html time="29:04" %}
{% include transcript-person.html id="vrtalova" %}
Třinecké železárny jsme navštívili, protože jsou jedním z největších emitentů v České republice, ale zároveň vyrábí ocel, bez které se prostě neobejdeme. 

{% include 2050/transcript-person.html id="holik" %}
Pro mě je fajn slyšet, že takto velkém a emisně náročném typu výroby se otevřeně mluví o dekarbonizaci a že přemýšlejí nad tím, jak toho dosáhnout.

{% include transcript-person.html id="vrtalova" %}
Já jsem moc ráda, že tu tenhle rozhovor máme, protože je jedna věc bavit se o dekarbonizaci se zástupci zelené neziskovky a pak bavit se o tom samém s oceláři. 

{% include 2050/transcript-person.html id="holik" %}
My doufáme, že se nám povedlo i pro vás tohle téma trochu více vybarvit a můžete si teďka lépe představit, jak může vypadat budoucnost bezemisní hutní výroby.

{% include transcript-person.html id="vrtalova" %}
My se na vás budeme moc těšit zas u dalších epizod. Přejeme příjemné letní dny. 

{% include 2050/transcript-person.html id="holik" %}
Ve vztahu ke změnám klimatu prochází celý svět aktuálně obrovskou transformací.

{% include transcript-person.html id="vrtalova" %}
V projektu Fakta o klimatu a podcastu 2050 přispíváme k tomu, abychom touto transformací prošli jako společnost úspěšně.

{% include 2050/transcript-person.html id="holik" %}
Dává vám naše práce smysl? Podpořte nás, prosím, finančně zrovna letos máme navíc dohodnutý tzv. matching s firmou Miton to znamená, že když nám teď pošlete stovku my dostaneme rovnou dvě darovat můžete na našem webu 2050podcast.cz.

{% include 2050/transcript-end.html %}
