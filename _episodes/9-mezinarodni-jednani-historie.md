---
layout:     episode
title:      "Mezinárodní jednání o klimatu: historie, smysl a důležité milníky"
number:     9
slug:       "9-mezinarodni-jednani-historie"
redirect_from: "/epizody/9"
published:  2021-10-20
summary:    |
  Představujeme dalších šest dílů podcastu 2050, opět v ucelené sérii. Tentokrát jsme se zaměřili na téma mezinárodních jednání a klimatických dohod. Jak aktivně k tématu změny klimatu přistupují země v různých částech světa, jaké jsou jejich národní priority a o čem spolu diskutují? A jakou roli hraje Česká republika?
audioboom:  "7963925"
guests: [ archer, broza, brezovska, kvasnickova, mullerova, sucha, zamyslicky ]
transcript: true
---

Druhý důvod, proč tato série vznikla, je aktuální: v listopadu 2021 se ve skotském Glasgow uskuteční 26. Konference OSN o změně klimatu (_Conference of Parties_), známá také jako COP26. Jedná se o největší klimatický summit tohoto roku, a je tedy potřeba věnovat mu náležitou pozornost.

V této epizodě představujeme záměr a hosty celé série a také si uděláme malý historický průlet těmi nejvýznamnějšími mezinárodními událostmi v oblasti klimatu za posledních 40 let. Blíže se zaměříme především na Rámcovou úmluvu o změně klimatu a na aktuálně velmi důležitou Pařížskou dohodu.

{% include guest-list.html %}

---

## Bonusové materiály

<div class="bonus-material" markdown="1">

{% include bonus-interview.html
  title="Nick Archer (Velvyslanec Spojeného království) o britské klimatické politice a o předsednictví COP26 v Glasgow (český překlad)"
  audioboom="7963939"
  spotify="4oo2M60h7p2Ux1YQPJKrz8"
  caption="Britský velvyslanec Nick Archer mluví o roli své země v organizování konference COP26 a vysvětluje, co přesně má Velká Británie na starost a co je v souvislosti s konferencí její hlavní snahou. Británie je zároveň bezpochyby jedním z hlavních světových aktérů v oblasti změny klimatu – ptali jsme se tedy, jak se stalo, že má změna klimatu jako téma v Británii tak velkou podporu veřejnosti i napříč politickým spektrem. Český překlad namluvil Aleš Slanina."
%}

{% include bonus-interview.html
  title="Nick Archer (UK Ambassador) on British climate action and presidency of COP26 in Glasgow (original audio in English)"
  audioboom="7963940"
  spotify="0ewE9rk7rW3MsY4T2AFFLG"
  caption="The British Ambassador to the Czech Republic Nick Archer talks about the role of his country in organizing the COP26 summit, describing the UK’s main responsibilities and efforts. In addition, the United Kingdom is clearly a world leader in climate action so we also wanted to know how it happened that climate-related issues have so much support across the British political spectrum today and how such high public awareness can be achieved. "
%}

{% include bonus-interview.html
  title="Romana Březovská (AMO): Klimatické summity, Pařížská dohoda a COP26 v Glasgow"
  audioboom="7963936"
  spotify="63TGrIxxXvikzdIo96dDjY"
  caption="Romana Březovská působila na ministerstvu životního prostředí na pozici ministerského rady a zúčastnila se mimo jiné COP25 v Madridu. V rozhovoru podrobně vysvětluje, jak klimatické summity fungují, popisuje mechanismy Pařížské dohody a sdílí své zkušenosti a svůj pohled na mezinárodní klimatický režim."
%}

{% include bonus-interview.html
  title="Pavel Zámyslický a Kateřina Suchá (MŽP): Jak funguje COP a co očekávat od COP26 v Glasgow"
  audioboom="7963937"
  spotify="4WhRx2OftKRytEscIPLkwl"
  caption="Čeští delegáti jezdí na klimatické summity pravidelně a v tomto rozhovoru popisují, jak probíhá příprava podkladů i samotná vyjednávání. Sdílí také své zážitky z podobných konferencí a naznačují, jaké výsledky můžeme čekat od COP26 v Glasgow."
%}

{% include bonus-interview.html
  title="Hana Müllerová (AV ČR): Právní rámec COP, klimatické právo a žaloby"
  audioboom="7963938"
  spotify="2iG8faM8eeTUM56mAtkpBO"
  caption="V tomto rozhovoru Hana Müllerová z Centra pro klimatické právo a udržitelnost přibližuje nový právní obor zvaný klimatické právo. Vysvětluje také právní rámec mezinárodních klimatických jednání a uvádí konkrétní příklady klimatických žalob, které jsou jedním z přímých důsledků mezinárodních dohod."
%}

* **[COP 26 v Glasgow](https://ukcop26.org/)** (_Conference of the Parties_)
  Na uvedeném odkaze najdete informace k blížící se klimatické konferenci.

* **Infografika [Mezinárodní klimatické dohody](https://faktaoklimatu.cz/infografiky/svetove-dohody)** (_Fakta o klimatu_)
  V infografice naleznete časovou osu zobrazující  jednotlivá mezinárodní klimatická jednání.

* **Explainer [Co jsou zprávy IPCC a jak vznikají?](https://faktaoklimatu.cz/explainery/zpravy-ipcc)** (_Fakta o klimatu_)
  Shrnutí toho, jakým způsobem vznikají zprávy IPCC

* **Infografika [Emisní scénáře pro naplnění Pařížské dohody](https://faktaoklimatu.cz/infografiky/emisni-scenare-pariz)** (_Fakta o klimatu_)
  Tady se můžete dočíst, co všechno je součástí scénářů pro naplnění Pařížské dohody.

* **[Balíček "Fit for 55"](https://www.consilium.europa.eu/cs/policies/eu-plan-for-a-green-transition/)** (_Rada Evropské unie_)
  Pod tímto odkazem se dozvíte, jaké návrhy jsou součástí balíčku "Fit for 55".

</div>

---

## Transkript

<div class="transcript">
<div class="collapse" id="transcript-text" aria-expanded="false" markdown="1">

{% include transcript-time.html time="00:07" %}
{% include transcript-person.html id="holik" %}
Zdravíme všechny posluchače podcastu 2050! Vítejte a děkujeme, že nás posloucháte!

{% include transcript-person.html id="svobodova" %}
Právě posloucháte první díl nové série o mezinárodních klimatických jednáních a dohodách.

{% include transcript-person.html id="holik" %}
Téma mezinárodních dohod jsme si vybrali ze dvou důvodů.

{% include transcript-person.html id="svobodova" %}
Prvním důvodem je, že na začátku listopadu odstartuje v Glasgow COP26. Pokud nás posloucháte pravidelně, možná si pamatujete, že zkratka COP označuje Conference of Parties. Zkrátka celosvětový klimatický summit.

{% include transcript-person.html id="holik" %}
No a my bychom vám chtěli představit kontext, ve kterém se tento summit odehrává. To znamená - proč se to vůbec děje, jaký je právní rámec tohoto setkání, jak podobná setkání vypadají a tak dále.

{% include transcript-person.html id="svobodova" %}
No a při té příležitosti bychom se chtěli ze široka podívat na celý svět a odpovědět na otázku, jak na tom jednotlivé části světa s tím klimatem vlastně jsou. A to je ten druhý důvod, proč jsme zvolili toto téma.

Spousta věcí, které se týkají klimatu nejsou na jednotlivcích. Není to zdaleka jen o tom, co budete dělat vy - akce musí vzejít z úrovně firem nebo států. Ale to neznamená, že se to na příslušných místech neřeší. Ono se toho děje už opravdu hodně.

{% include transcript-person.html id="holik" %}
A my chceme abyste měli představu co se ve světě děje a jak probíhá dekarbonizace třeba i mimo Evropu. Občas se totiž setkáváme s názorem, že celé naše úsilí je zbytečné, když stejně ta Čína produkuje tak moc emisí... No ale ono i ta Čína se v poslední době dost vyvíjí a celý svět se hodně mění, tak prostě v tom si chceme udělat pořádek.

{% include transcript-person.html id="svobodova" %}
Kromě našich analytiků z Fakta o klimatu, kteří pro podcast udělali pořádnou rešerši, jsme se ale bavili s hosty, kteří na tato mezinárodní jednání jezdí, znají je, sledují je a vědí, co se bude letos v Glasgow řešit.

{% include transcript-person.html id="holik" %}
A my jsme si řekli, že vám je představíme hned takto na začátku série, ať víte, na koho se můžete v průběhu těšit.

{% include transcript-person.html id="svobodova" %}
Tak pojďme na to!

{% include transcript-time.html time="02:05" %}
{% include transcript-person.html id="zamyslicky" %}
Jmenuju se Pavel Zámyslický, jsem ředitel odboru energetiky a ochrany klimatu na MŽP.

{% include transcript-person.html id="holik" %}
První COP, první klimatický summit, kterého se Pavel účastnil byl v roce 2006 v Nairobi. No a od té doby je pravidelným návštěvníkem těchto mezinárodních konferencí a taky vyjednavačem za Českou republiku. Stejně tak jeho kolegyně Kateřina Suchá.

{% include transcript-person.html id="sucha" %}
Já se jmenuju Kateřina Suchá a jsem vedoucí oddělení energetiky a ochrany klimatu Ministerstva životního prostředí.

{% include transcript-person.html id="svobodova" %}
Říkali jsme, že letošní konference se bude konat v Glasgow. To je proto, že Velká Británie se přihlásila k pořádání této akce. Rozhodla se totiž, že klima se stane pro letošek její diplomatickou prioritou.

{% include transcript-person.html id="archer" %}
Jmenuji se Nick Archer a jsem britským velvyslancem v Praze, kde tři roky žiji a pracuji. V roce 2021 je mou hlavní diplomatickou prioritou napomoci úspěšnému průběhu konference OSN o změně klimatu s názvem COP26, která se bude konat v listopadu ve skotském Glasgow.

{% include transcript-person.html id="holik" %}
Mezinárodní klimatické konference úzce souvisí s mezinárodním právem, s právem životního prostředí a také s nově se rozvíjejícím oborem - klimatickým právem. Na otázky právního rámce a závaznosti podobných dohod jsme se ptali právničky Hany Müllerové z Akademie věd.

{% include transcript-person.html id="mullerova" %}
Jsem Hana Müllerová. Pracuju v Ústavu státu a práva Akademie věd České republiky, kde vedu centrum pro klimatické právo a udržitelnost. Jeho úkolem je založit u nás obor klimatického práva.

{% include transcript-person.html id="svobodova" %}
Navštívili jsme naše kolegy z Asociace pro mezinárodní otázky a hledali někoho, kdo se těchto konferencí z pozice vyjednavače také účastnil.

{% include transcript-person.html id="brezovska" %}
Moje jméno je Romana Březovská a v současnosti pracuji jako analytička klimatického týmu v Asociaci pro mezinárodní otázky.

{% include transcript-person.html id="holik" %}
A protože klimatická změna se týká hlavně budoucích generací a ve světě se do jednání často zahrnují i mladí lidé, pozvali jsme si hosta i z této skupiny.

{% include transcript-person.html id="kvasnickova" %}
Jmenuju se Bára Kvasničková, je mi 22 let a věnuju se advokační činnosti v oblasti klimatu v České republice. Studuju udržitelný rozvoj.

{% include transcript-time.html time="04:27" %}
{% include transcript-person.html id="svobodova" %}
Jednotlivé hosty potkáte v průběhu následujících epizod, podle toho, kde zrovna leží těžiště jejich odbornosti. Na našem webu taky najdete celé nesestříhané rozhovory - takže pokud budete chtít o nějakém tématu vědět ještě víc, poslechněte si rozhovory celé. Opravdu se tam dostáváme ještě více do hloubky. Na tyhle bonusové epizody jsme navíc založili další podcastové vlákno. Jmenuje se "2050: Bonusové epizody" a najdete ho na Spotify, iTunes a všech dalších platformách.

{% include transcript-person.html id="holik" %}
V té dnešní, první epizodě série bychom si rádi udělali takový historický průlet krajinou mezinárodních jednání o klimatu. Abychom věděli, o čem se vlastně bavíme, co už se událo a jaké dohody dneska ve světě platí. Podíváme se na pár významných milníků ve světové klimatické politice. Od založení IPCC až po Pařížskou dohodu.

{% include transcript-person.html id="svobodova" %}
Pro tyhle potřeby jsme připravili i grafiku, kterou najdete na webu v bonusových materiálech. My si ji teď společně projdeme a jestli máte i vy možnost, klidně se na ni během poslechu tohoto podcastu můžete společně s námi dívat. Jmenuje se Mezinárodní klimatické dohody.
Pro tyhle potřeby jsme připravili i grafiku, kterou najdete na webu v bonusových materiálech. My si ji teď společně projdeme a jestli máte i vy možnost, klidně se na ni během poslechu tohoto podcastu můžete společně s námi dívat.

{% include transcript-person.html id="holik" %}
Já když mám teď tu grafiku před sebou, tak vidím, že vůbec první klimatická konference byla v roce 1979 v Ženevě. Což znamená, že oproti vědeckým zprávám, které na změnu klimatu upozorňovaly, je to se zhruba patnáctiletým zpožděním.

{% include transcript-person.html id="svobodova" %}
Tuhle konferenci svolala Světová meteorologická organizace. Je to převážně vědecká konference jejímž výstupem je rozhodnutí o vzniku IPCC - ale o tom už jsme mluvili v minulé epizodě.

{% include transcript-person.html id="holik" %}
Možná se ptáte, jak se to vlastně stalo, proč jsme vůbec začali svolávat konference o klimatu. Tady bych rád připomněl rozhovor s Michalem Brožou, ředitelem české kanceláře OSN, který vysvětloval, že klimatická změna se zkrátka začala stávat tématem, které nebylo možné vyřešit bez globální spolupráce. A tady právě vstupuje do hry OSN.

{% include transcript-time.html time="06:40" %}
{% include transcript-person.html id="broza" %}
Pro takovýhle podcast by mohlo být důležité, aby si lidé to téma fakt zasadili do širšího kontextu, protože potom ty technikálie typu data, kalkulačky, odpady a sucho, ty věci, které nás trápí, jsou pro ty lidi samozřejmě hrozně důležité, ale ten širší kontext, že i když se tady staneme těmi největšími bojovníky za klima a budeme mít ty nejlepší politiky a nejodpovědnější firmy, tak nám to bude úplně houbeles platný, pokud zbytek světa v tom nepojede taky a úplně stejně pro zbytek světa je strašně důležité, co děláme my.

{% include transcript-person.html id="svobodova" %}
A tak bylo nebylo, OSN se dala na organizování mezinárodních jednání.

{% include transcript-person.html id="holik" %}
Ten panel IPCC nakonec vznikl v roce 1988. Byl založen právě Světovou meteorologickou organizací a Programem OSN pro životní prostředí. Jeho úkolem je shromažďovat vědecké poznatky o klimatu a klimatické změně a každých pět let o nich vydávat souhrnnou zprávu. To jsou ty Assessment reports, o kterých byla naše minulá epizoda.

{% include transcript-person.html id="svobodova" %}
Pokud společně s námi koukáte do grafiky, vidíte, že dalším důležitým milníkem na časové ose byla konference v Rio de Janeiru v roce 1992. Někdy se jí říká taky "Summit Země". Opět byla svolaná OSN a účastnilo se jí 172 zemí světa. Výstupem tohoto setkání je vznik Rámcové úmluvy OSN o změně klimatu. Má zkratku UNFCCC.

{% include transcript-person.html id="holik" %}
Ta je platná dodnes. A v zásadě říká tři věci. Za prvé - že klimatickou změnu je třeba řešit. Za druhé - že jsou státy povinné poskytovat zprávu o svých emisích. Za třetí - že smluvní strany této dohody se budou každý rok setkávat.

{% include transcript-time.html time="08:28" %}
{% include transcript-person.html id="mullerova" %}
To setkání smluvních stran rámcové úmluvy se zkracuje COP. To normálně probíhá každý rok a je to mechanismus, který ustavila právě rámcová úmluva o změně klimatu. Je to tzv. konference smluvních stran a očekává se tedy, že se schází každý rok. Teď byla 1 rok  covidová pauza, takže tím větší očekávání teď před námi  je (co se týče toho setkání smluvních stran v Glasgow). Ten právní rámec je daný právě  jednak rámcovou úmluvou a jednak vůbec celým tím mezinárodním rámcem pro klimatické právo, do něhož patří ještě Kjótský protokol a Pařížská dohoda.

{% include transcript-person.html id="holik" %}
Říká Hana Müllerová z Centra pro klimatické právo a udržitelnost.

{% include transcript-time.html time="09:20" %}
{% include transcript-person.html id="svobodova" %}
Dá se říct, že od té doby se důležité věci děly právě na konferencích COP. První byla v Berlíně v roce 1995. Důležitější byl ale rok 1997, kdy probíhal COP s pořadovým číslem tři. Ten se konal v Kjótu a výsledkem byl právě zmíněný Kjótský protokol. Průmyslové země se v něm zavázaly snížit emise skleníkových plynů o 5,2 %. Kjótský protokol už platný není, protože jej později nahradila Pařížská dohoda.

{% include transcript-person.html id="holik" %}
I když většina států, která se k něčemu v Kjótském protokolu zavázala, svoje cíle splnila, dá se považovat za úspěch jen částečně. Problémem bylo tak trochu černobílé vidění světa a dá se říct, že se ukazovalo prstem na viníky - kdo může za ty emise a ten pak byl zodpovědný s tím něco dělat. To je na jednu stranu asi fér, ale mělo to pak ten efekt, že se ke Kjótskému protokolu připojilo relativně málo států.

{% include transcript-person.html id="svobodova" %}
Rozvojové země se toho moc účastnit nechtěly, ze strachu, že když se více rozvinou - což je rozhodně v jejich zájmu, tak budou taky muset začít plnit podmínky Kjótského protokolu, a to pro ně nebude výhodné.

{% include transcript-person.html id="holik" %}
A naopak rozvinuté země se jej taky moc účastnit nechtěly, protože jim nepřišlo fér, že mají podléhat omezením, zatímco nastupující ekonomiky jako je Čína nebo Brazílie by tuto povinnost neměly.
V následujících letech byly důležité milníky v roce 2005, kdy se začal formovat evropský systém obchodování s emisními povolenkami a následně rok 2010, kdy na COPu číslo 16 vznikl nový klimatický fond. Do tohoto fondu mají přispívat rozvinuté země a z těchto peněz pak mají být financována klimatická opatření v průmyslově méně rozvinutých zemích. Celková výše příspěvků měla postupně narůstat až do roku 2020, kdy měly státy dohromady přispívat 100 mld dolarů ročně.

{% include transcript-person.html id="svobodova" %}
Důležitý průlom nastal v roce 2015, kdy byla na COP21 v Paříži podepsána Pařížská dohoda. V čem je výjimečná, popisuje Romana Březovská z Asociace pro mezinárodní otázky.

{% include transcript-time.html time="11:26" %}
{% include transcript-person.html id="brezovska" %}
Pařížská dohoda je postavena na relativně jiných principech než třeba byl Kjótský protokol nebo rámcová úmluva OSN o změně klimatu.

{% include transcript-person.html id="holik" %}
Nerozděluje svět striktně na hlavní emitenty skleníkových plynů, tedy na ty, kteří v uvozovkách zapříčinili současnou změnu klimatu, a na ty ostatní. Ale spíše chápe vývoj států jako obecně emisně náročný. Konkrétně tak nepenalizuje státy, které se dosud rozvíjí a u kterých se dá očekávat, že budou emitovat další a další skleníkové plyny, ale snaží se motivovat celé mezinárodní společenství, tedy smluvní strany, aby urychlily přechod na nízkoemisní rozvojovou trajektorii. A tento přechod se týká jak vyspělých států, tak nastupujících ekonomik, tak i těch nejchudších států. Romana Březovská dále vysvětluje, čemu konkrétně se Pařížská dohoda věnuje.

{% include transcript-person.html id="brezovska" %}
Pařížská dohoda nejenže formuluje ten dlouhodobý cíl ochrany klimatu, ale zároveň pokrývá i řadu dalších oblastí. Nejenom tedy tuhle mitigaci, ale i adaptaci nebo finance, přenos technologií a budování kapacit. Jsou to podobné oblasti, které byly také už rámovány nějak v rámcové úmluvě OSN o změně klimatu, ale pařížská úmluva nebo Pařížská dohoda k nim přistupuje, jinak. Vlastně tak, že ponechává větší prostor pro státy, aby si sami řekly, jak moc přispějí k stanoveným ambicím, takže v oblasti snižování emisí skleníkových plynů, kdy je na každém státě, aby si zvolil, jak moc je schopný přispět do sdíleného úsilí. Zároveň má Pařížská dohoda v sobě mechanismus, má v sobě vnitřní mechanismus, pomocí kterého se snaží nutit státy, aby každých 5 let zvýšily své ambice, takže zvýšily své příspěvky k tomu společnému úsilí.

{% include transcript-time.html time="13:26" %}
{% include transcript-person.html id="svobodova" %}
Říká se, že Pařížská dohoda má tři hlavní pilíře. Za prvé - mitigace - neboli zmírňování nebo zastavení změn klimatu.

{% include transcript-person.html id="holik" %}
Tady si stanovuje cíl udržet nárůst globální teploty výrazně pod 2°C, ideálně jej zastavit na hranici 1,5°C.

{% include transcript-person.html id="svobodova" %}
Za druhé - adaptace - neboli přizpůsobení se změnám klimatu.

{% include transcript-person.html id="holik" %}
Konkrétně mluví o zvyšování naší schopnosti se adaptovat a o zajištění tzv. "food security". To znamená zajistit, abychom měli co jíst jednoduše řečeno. Aby nebyly ohroženy ty systémy, kterými získáváme potraviny.

{% include transcript-person.html id="svobodova" %}
A za třetí - finance.

{% include transcript-person.html id="holik" %}
Konkrétně říká, že je nutné sladit finanční toky vzhledem ke stanovenému teplotnímu cíli. S tím souvisí věci jako uhlíkové daně, emisní povolenky, a pak různé granty, půjčky nebo dotace.

{% include transcript-person.html id="svobodova" %}
Pařížská dohoda je naprosto revoluční právě v tom, jak je inkluzivní - je nastavená tak, aby vyhovovala co nejvíce státům. A díky tomu ji také všechny smluvní strany podepsaly.

{% include transcript-time.html time="14:30" %}
{% include transcript-person.html id="brezovska" %}
Mezinárodní společenství má ambice snížit emise skleníkových plynů, ale vlastně neví jak a neví, jestli zrovna zvolená cesta, kterou se nyní ubírá, je ta správná, takže často něco vymyslí, potom se musí domluvit na tom, jestli přijme tu stanovenou nějakou vizi a potom ji vyzkouší a ta se třeba nepodaří naplnit a pak musí zkusit znovu a jinak, takže se neustále učíme z nezdaru, a to nás dovedlo až do dnešní situace, kdy vlastně Pařížská dohoda stojí na nezdarech vyjednávání z časů minulých.

{% include transcript-person.html id="holik" %}
Možná se ptáte, jak moc se teda daří tuhletu dohodu naplňovat…

{% include transcript-person.html id="brezovska" %}
Tak to, jestli Pařížská dohoda je nebo není úspěšná, tak to uvidíme v roce 2023, kdy vlastně dojde ke globálnímu hodnocení závazků. Právě během tohohle procesu, který se má odehrávat vždycky každých 5 let, tak se bude hodnotit dosavadní vývoj a dosavadní závazky jednotlivých smluvních stran, a to jak v oblasti mitigace, tak právě adaptace, financí, přenosu technologií.

{% include transcript-person.html id="holik" %}
A řady dalších oblastí, např. ztrát a škod nebo toho jak mitigační opatření regionů nebo států dopadají na jiné státy.

{% include transcript-person.html id="svobodova" %}
I tak se ale můžeme podívat na to, jak vypadá průběžná situace. Což je i něco, co budou státy řešit v Glasgow. V jedné z dalších epizod si to probereme podrobně.

{% include transcript-time.html time="16:03" %}
{% include transcript-person.html id="holik" %}
No a to už se pomalu dostáváme na konec naší časové osy. Jako důležité body na ní můžeme ještě zmínit speciální report IPCC z roku 2018, který mapuje cesty k budoucnosti, ve které teplota nepřesáhne jeden a půl stupně. Nebo pak rok 2020, ve kterém se začala formovat Zelená dohoda pro Evropu. To je nový rámec evropské klimatické politiky, který se v současné době plní konkrétními plány a legislativou.

{% include transcript-person.html id="svobodova" %}
Jednou z jeho součástí je i nedávno představený balíček Fit for 55, ve kterém Evropská komise představila návrhy opatření, jak snížit emise skleníkových plynů o 55 % do roku 2030.

{% include transcript-person.html id="holik" %}
V listopadu nás tedy v Glasgow čeká COP s pořadovým číslem 26. Teď už snad máte lepší představu o tom, co se v tomto ohledu dělo v posledních 40 letech.

{% include transcript-person.html id="svobodova" %}
V příští epizodě se pokusíme odpovědět na otázku, proč jsou tato jednání důležitá a jaké mají reálné dopady. Jestli jsou to jen prázdné politické sliby, nebo se na jejich základě opravdu něco děje.

{% include transcript-person.html id="holik" %}
Prozatím vám tedy děkujeme za poslech a těšíme se u dalšího dílu.

{% include transcript-person.html id="svobodova" %}
Mějte se fajn.

{% include transcript-person.html id="holik" %}
Na shledanou!

</div>
<div class="fadeout collapsed text-center" data-toggle="collapse" href="#transcript-text" aria-expanded="false" aria-controls="transcript-text">
  <a role="button" class="btn btn-primary">Rozbalit transkript</a>
</div>
</div>
