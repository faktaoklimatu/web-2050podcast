# 2050 podcast

Klimatický podcast o budoucnosti, ve které nám nepoteče do bot.

## Proč a jak točíme tenhle podcast

**Chceme** aby se lidé v otázce změny klimatu lépe orientovali. Aby věděli o řešeních, která jsou v současné době už k dispozici a můžeme je použít.

**Nechceme** prohlubovat "klimatickou depresi" a přinášet další zprávy o tom, jak je všechno špatně. Nechceme se ale ani tvářit, že svět spasí třídění odpadu.

Podcast 2050 má za cíl komunikovat o otázkách spojených se změnou klimatu věcně a konstruktivně a opírat se přitom o data a dosavadní vědecké poznatky. Nečekejte proto úhel pohledu, který je jednoduchý a černobílý. Zatímco v některých krocích k udržitelné budoucnosti má lidstvo už dnes jasno a stačí je jen realizovat, jinde ještě nevíme.

V podcastu 2050 prozkoumáváme cesty k takové budoucnosti, ve které nám nepoteče do bot.

Podcast 2050 vám přinášejí [Fakta o klimatu](https://faktaoklimatu.cz/) ve spolupráci s [Asociací pro mezinárodní otázky](https://www.amo.cz/), [Učenou společností České republiky](https://www.learned.cz/) a [Centrem pro dopravu a energetiku](https://www.cde-org.cz/cs/).
